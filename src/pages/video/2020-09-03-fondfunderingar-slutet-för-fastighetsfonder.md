---
templateKey: video-post
program: Fonder Direkt Monthly Roundup
videoId: z09wyEFW4OE
title: "Fondfunderingar: Slutet för fastighetsfonder?"
date: 2020-09-03T14:37:01.995Z
featured: false
tags:
  - Fondfunderingar
---
STOCKHOLM (Fonder Direkt) Fastighetssektorn har efter ett starkt 2019 haft det betydligt kämpigare i år och Carnegies fastighetsindex noteras på minus 20 procent under årets första åtta månader, samtidigt som Stockholmsbörsens OMXSPI är upp 3,6 procent.

Fastighetssektorn står inför många förändringar i spåren av ändrade köpbeteenden och Covid-19 som bidrar till en osäkerhet, men bostadsmarknaden har i samma veva överraskat i sin styrka under pandemin. Hur ska man tänka kring fastighetssektorn egentligen, är det en marknad som står inför allt för stora strukturella förändringar eller är det endast ett hack i kurvan och hur ska man tänka när man investerar i en fastighetsfond? Frida Bratt, sparekonom på Nordnet, gästar dagens avsnitt av Fondfunderingar och delar med sig av sina tips och tankar.

Dagens gäst: Frida Bratt, sparekonom Nordnet.