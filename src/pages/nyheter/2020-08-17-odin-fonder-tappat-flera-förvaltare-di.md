---
templateKey: blog-post
title: "Odin Fonder: Tappat flera förvaltare - DI"
date: 2020-08-17T14:58:28.060Z
sponsored: false
featured: false
tags:
  - Odin Fonder
---
STOCKHOLM (Fonder Direkt) Norska fondbolaget Odin Fonder har förlorat flera anställda den senaste tiden, bland annat flera förvaltare samt försäljnings- och investeringschef. Det skriver Dagens Industri.

Martin Henrichsen, försäljnings- och marknadschef Odin Fonder, har sagt upp sig och är på väg att sluta. Fondbolagets mest profilerade förvaltare, Vegard Søraunet, meddelade även tidigare i somras att han lämnar sin tjänst. Vegard Søraunet har bland annat förvaltat Odins Sverigesfond och hade sedan 2017 titeln Investeringsdirektör.

Efter sommaren valde ytterligare två förvaltare att göra Vegard Søraunet sällskap och lämna Odin Fonder. Oddbjørn Dybvad, som varit ansvarig förvaltare för Odin Global under ett årtionde, samt Øystein Bogfjellmo har även tagit med sig två säljare från fondbolaget för att starta en egen, konkurrerande, verksamhet, skriver DI.

"Det är duktiga personer som slutar, men också duktiga personer som tar över efter dem", säger vd Bjørn Kristiansen, som understryker att bolagets strategi handlar om långsiktiga investeringar.

Enligt uppgifter till Di kan flera av avhoppen kopplas till ett internt missnöje som vuxit sedan Bjørn Kristiansen ersatte den förre Odin-chefen Runde Selmar, som lämnade vd-posten för mindre än ett år sedan, något som vd:n dock dementerar.

På fredagen meddelade Odin Fonder att de rekryterat Carolina Elvind till den nyinrättade tjänsten som analytiker på Stockholmskontoret. Odin Fonder startade sin småbolagsfond i januari och bygger nu upp det svenska teamet i Stockholm, framkommer det.

Carolina Elvind branschkunskap ligger främst inom småbolag och hälsosektorn och hon har de senaste tre åren arbetat som analytiker på Danske Bank.