---
templateKey: blog-post
title: 'UB EM Frontier Real Assets: -0,9% i maj, Argentina gav stöd'
date: 2019-06-12T12:54:21.604Z
sponsored: true
featured: false
tags:
  - United Bankers AM
---
STOCKHOLM (Fonder Direkt) Realtillgångsfonden UB EM Frontier Real Assets backade med 0,9 procent i maj i basvalutan euro, medan MSCI:s tillväxtmarknadsindex föll 6,9 procent.



Det framgår av en månadsrapport från fondförvaltarna Aki Kostiander och Pekka Niemelä.

![UB EM Frontier Real Assets utveckling sedan lansering i slutet av maj 2018. (Källa: United Bankers AM)](/img/ub12jun5.png)

<span class="image-caption">UB EM Frontier Real Assets utveckling sedan lansering i slutet av maj 2018. (Källa: United Bankers AM)</span>

Mätt i svenska kronor noterade fonden en nedgång om 1,4 procent, vilket medför en avkastning om 14,6 procent hittills i år.



"Tillväxtmarknadsaktier hade i eurotermer sin värsta månad sedan 2015. Fonden stod emot turbulensen hyfsat väl och sjönk endast med något under 1 procent", skriver förvaltarna.



Vad gäller portföljbidrag på landnivå meddelar förvaltarduon att Argentina hämtade upp ett tapp från föregående månader, och var det land som gav bäst avkastning till portföljen i maj. Även Filippinerna hade en bra månad, medan utvecklingen i Indonesien och Mexiko hämmade avkastningen.



"Den rådande optimismen från i mars och april avseende handelskriget mellan USA och Kina upphörde helt i maj. Handelsavtalet sköts på framtiden då Donald Trump hotade med ytterligare tullar och adderade svartlistning gällande teknologiexport till ekvationen", skriver Aki Kostiander och Pekka Niemelä.



Under månaden gjordes inga portföljförändringar, enligt rapporten.



Förvaltarna meddelar att samtidigt som estimaten för vinst per aktie har varit någorlunda motståndskraftiga på utvecklade marknader de senaste månaderna, har desamma sjunkit på tillväxtmarknader under året.



Avkastningen för tillväxtmarknadsaktier är omkring 7 procent sedan årsskiftet, och ett tolv månaders framåtblickande P/E-tal för MSCI:s tillväxtmarknadsindex ligger på strax under 12, framgår av rapporten. Detta är nära snittvärderingen de senaste fem åren, enligt förvaltarna, som konstaterar att värderingarna trots de sänkta estimaten därmed inte ser särskilt ansträngda ut. En möjlig vändning uppåt för vinstestimaten, alternativt fallande räntor, bör minska den värderingsoro som kan finnas där ute, lägger de till.

![Så här såg listan över fondens tio största innehav ut per den 31 maj. (Källa: United Bankers AM)](/img/ub12jun6.png)

<span class="image-caption">Så här såg listan över fondens tio största innehav ut per den 31 maj. (Källa: United Bankers AM)</span>

UB EM Frontier Real Assets största landexponeringar var vid månadsskiftet Mexiko med 16,2 procent, Filippinerna (14,6 procent), Thailand (12,5), Malaysia (10,5) samt Indonesien (9,7).
