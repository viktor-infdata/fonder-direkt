---
templateKey: blog-post
title: 'Placera: Spiltan Aktiefond Stabil in i oktoberportföljenPlea'
date: 2019-10-01T12:17:36.981Z
sponsored: false
featured: false
tags:
  - Placera
---
STOCKHOLM (Fonder Direkt) Placera väljer att plocka in Spiltan Aktiefond Stabil i oktoberportföljen, samtidigt som småbolagsfonden C Worldwide Sweden Small Cap får lämna.

Det framgår av Placeras senaste uppdatering av listan, signerad fondredaktör Pär Ståhl.

Om börsen fick hjälp av centralbankerna i september menar Pär Ståhl att det är upp till bolagen att leverera i oktober. Månaden innebär rapportperiod och fokus hos investerarkollektivet blir att höra bolagsledningarnas kommentarer om orderingången och hur de ser på kommande kvartal, skriver han.

Fondbytet i portföljen motiveras med en vinsthemtagning i C Worldwide Sweden Small Cap och Spiltan Aktiefond Stabil tror Pär Ståhl har bra förutsättningar för att gå bättre än kategorisnittet av liknande fonder vid ett börsklimat som rör sig sidledes.

"Om marknaden sjunker bedömer vi att fonden backar mindre, då fondens volatilet är lägre än snittet för fondkategorin. Sist men inte minst, så har förvaltarna tidigare bevisat att Spiltan Aktiefond Stabil även levererar avkastning när börsen stiger", tillägger han.

Placeras fondportfölj för oktober ser ut som följer:

![](/img/placera-okt.png)

[Länk](https://www.avanza.se/placera/redaktionellt/2019/10/01/tio-kopvarda-fonder-i-oktober.plc.html) till Placeras genomgång.
