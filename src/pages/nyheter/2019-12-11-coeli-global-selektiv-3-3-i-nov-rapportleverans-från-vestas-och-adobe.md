---
templateKey: blog-post
title: 'Coeli Global Selektiv: +3,3% i nov, rapportleverans från Vestas och Adobe'
date: 2019-12-11T07:57:04.879Z
sponsored: true
featured: false
tags:
  - Coeli
---
STOCKHOLM (Fonder Direkt) Aktiefonden Coeli Global Selektiv steg med 3,3 procent i november och har i och med det avkastat 33,2 procent i år. Motsvarande utveckling för jämförelseindex (MSCI AC World NTR) är 1,6 respektive 31,9 procent. Bägge i svenska kronor.



Det framgår av en förvaltarkommentar från Andreas Brock och Henrik Milton, som bedömer att fonden är väl positionerad i marknaden.



"Den drar på uppåt när börsen stiger och håller emot fint när det är turbulent", skriver de.



Två positiva avkastningsbidrag under månaden som nämns kom från Vestas samt Adobe, vars rapporter får tummen upp från Andreas Brock och Henrik Milton. Sämre har innehaven Yes Bank och Beijer Ref utvecklats. Yes Bank väntar enligt förvaltarna på en kapitalinjektion, medan inget nytt ska ha framkommit gällande Beijer Ref.

![Fonden har funnits i fem år och har under den perioden stigit nästan exakt 100 procent (99,5). Coelis målsättning är att fonden ska avkasta 15 procent årligen över tid. (Källa: Coeli)](/img/selektiv.png "Fonden har funnits i fem år och har under den perioden stigit nästan exakt 100 procent (99,5). Coelis målsättning är att fonden ska avkasta 15 procent årligen över tid. (Källa: Coeli)")

_Fonden har funnits i fem år och har under den perioden stigit nästan exakt 100 procent (99,5). Coelis målsättning är att fonden ska avkasta 15 procent årligen över tid. (Källa: Coeli)_

Andreas Brock och Henrik Milton är av åsikten att världsekonomin för tillfället går in i ett jämviktsläge, med begränsade rörelser på både upp- och nedsidan att vänta framöver. De betonar vikten av att konsumenten är fortsatt välmående och "håller igång maskineriet", då konsumtionsandelen i en ekonomi kan uppgå till 70-80 procent.



"Vår syn är att cykliska aktier kommer ha det ganska jobbigt under en lång period framöver och vi har därför ökat upp vår vikt mot de trender som kommer fortsätta gå starkt, likt skönhet och hälsa, digitala betalningar och hållbarhet. Även Indien, som vi besökte förra månaden, ser lovande ut för kommande år", skriver förvaltarduon.



![Innehavsfördelning på land- och branschnivå. (Källa: Coeli)](/img/selektiv2.png "Innehavsfördelning på land- och branschnivå. (Källa: Coeli)")

_Innehavsfördelning på land- och branschnivå. (Källa: Coeli)_



Fonden har under månaden sålt sitt innehav i Adler Real Estate. Aktien var en så kallad "special situation" men uppges inte ha fungerat i portföljen trots en låg värdering. Istället har förvaltarna köpt in sig i en sektorkollega till Beijer Ref i Italien. Bolaget heter Carel, är baserat i Venedig och är en producent av kontrollutrustning till kyl- och fryssystem. Carel beskrivs som ett av de mest spännande verkstadsbolagen förvaltarna har träffat på länge, och det uppges i likhet med Beijer Ref rida på starka hållbarhets- och miljötrender. Klicka här för mer info om detta nya innehav.



Vad gäller Coeli Global Selektivs positionering inför det nya året meddelar Andreas Brock och Henrik Milton:



"Vi har hittills i år haft 119 företagsinteraktioner med företag i allt från Australien, Taiwan, Indien och Turkiet till Europa, USA och Brasilien. Vår fond är fullproppad med världens finaste bolag och det är med stor förväntan som vi nu börjar blicka in i 2020."



Fondens fem största innehav var per den 30 november Thermo Fischer (4,9 procent av kapitalet), Global Payments (4,8), Adobe (4,7), Sika (4,7) samt Estee Lauder (4,4).
