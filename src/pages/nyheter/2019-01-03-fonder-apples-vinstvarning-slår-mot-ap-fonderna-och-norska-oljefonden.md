---
templateKey: blog-post
title: 'Fonder: Apples vinstvarning slår mot AP-fonderna och norska oljefonden'
date: 2019-01-03T11:13:42.799Z
sponsored: false
featured: false
tags:
  - AP7
  - Oljefonden
---
STOCKHOLM (Fonder Direkt) De svenska AP-fonderna och den norska oljefonden tar en smäll med anledning av Apples vinstvarning på onsdagskvällen, som förde med sig ett aktiefall på 7 procent i efterhandeln.

Det skriver Realtid, som pekar på att oljefonden tappade 5,3 miljarder kronor i värde i samband med vinstvarningen.

Samtidigt drabbar Appleaktiens kräftgång svenska pensionssparare då framförallt AP7 Aktiefond, standardvalet inom premiepensionen, vid utgången av juni 2018 hade ett ägande i bolaget värt motsvarande drygt 8 miljarder kronor. Innehavet var då portföljens största svarade för 1,9 procent av fondförmögenheten, enligt Realtid.

Även första, andra, tredje och fjärde AP-fonden ägde aktier i Apple vid halvårsskiftet 2018, till ett sammanlagt värde om cirka 4,7 miljarder kronor.

Vid lunchtid på torsdagen handlas Apples aktie till 145:12 dollar i förhandeln och har därmed tappat knappt 38 procent sedan toppnivån i september 2018.

Den 2 augusti 2018 blev Apple det första bolaget hittills att nå ett börsvärde på en biljon dollar, och efter en dryg månad hade även Amazon passerat biljongränsen. Båda aktierna har sedan dess med god marginal fallit tillbaka under gränsen.
