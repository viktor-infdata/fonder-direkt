---
templateKey: blog-post
title: Placera adderar asiatisk touch till fondportföljen
date: 2018-12-04T10:50:31.439Z
sponsored: false
featured: false
tags:
  - Placera
  - Swedbank
  - United Bankers
  - Jupiter
  - Handelsbanken
  - Swedbank
  - Norron
  - Sensor
  - Carnegie
  - Spiltan
  - Atlant Fonder
---
STOCKHOLM (Fonder Direkt) Indexfonden Swedbank Robur Access Asien lyfts in i Placeras decemberportfölj, på bekostnad av Handelsbanken Nordiska Småbolag som får göra sorti.

"Visst är det kanske lite av en högriskinvestering att handla Asien nu, men för den som tycker och tror som jag att det gått ner lite för mycket kan det vara intressant", skriver Placeras fondredaktör Pär Ståhl, som inspirerad av en Asienresa väljer in den breda asiatiska aktieindexfonden.

Redaktören pekar på flera faktorer som talar för asiatiska aktier. Asien svarar i dag för hälften av världsekonomin, och en snabbt växande medelklass med jordens halva befolkning är enligt Ståhl en enorm bas för konsumtionsdriven tillväxt. Vidare anser han att den temporära vapenvilan i handelskriget mellan USA och Kina, som blev resultatet av helgens presidentmöte vid G-20, är positiv, och att det finns stor uppsida i kinesiska och asiatiska investeringar om parterna kan närma sig ett avtal.

"Årets svaga utveckling i Asien har gjort att de lokala kinesiska börserna handlas på historiskt låga nivåer och vissa sektorer som kinesiska banker har nått bottenvärdering. Även Seoulbörsen som är näst största finansmarknad efter Kina är mycket billig", enligt Pär Ståhl.

Gällande fonden ifråga uppges Swedbank Robur Access Asien de tre senaste åren ha levererat en bra riskjusterad avkastning, ha avkastat lite bättre än sitt kategorisnitt samt inneha tre Morningstarstjärnor.

"I år har fonden presterat i toppen av kategorin och vi tror att fonden har bra förutsättningar att gå bättre än kategorisnittet av liknande fonder vid fortsatt svängigt börsklimat", skriver Pär Ståhl.

Placeras lista över tio köpvärda fonder i december ser ut enligt följande:

```
Fond                                   Risknivå                
Swedbank Robur Access Asien            Högst                   
UB Infra A                             Högre                   
Jupiter European Growth                Högre                   
Handelsbanken Amerika Småbolag         Högre                   
Norron Active RC                       Högre                   
Swedbank Robur Access Mix              Medel                   
Sensor Sverige Select                  Medel                   
Carnegie Strategifond                  Medel                   
Spiltan Räntefond Sverige              Låg                     
Atlant Stability                       Låg                     
```

Länk till Placeras portföljgenomgång: [Avanza Placera](https://www.avanza.se/placera/redaktionellt/2018/12/03/kopvarda-fonder-i-december.html)
