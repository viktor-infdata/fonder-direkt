---
templateKey: blog-post
title: 'Norska oljefonden: Fasar ut upstream-olja ur portföljen'
date: 2019-03-08T11:25:56.114Z
sponsored: false
featured: false
tags:
  - Norska oljefonden
---
STOCKHOLM (Fonder Direkt) Den norska oljefonden, eller Statens Pensjonsfond utland som den formellt heter, slutar att investera i oljebolag med upstreamsverksamhet, som arbetar med projektering och utvinning.



Det meddelar det norska finansdepartementet samt har rapporterats av Nyhetsbyrån Direkt.



Oljefonden äger aktier Sverigenoterade oljebolag: 4,1 miljoner aktier i Lundin Petroleum (1,2 procent av bolaget), drygt 650.000 aktier i IPC (0,4 procent) och cirka 350.000 aktier i Tethys Oil (1,0 procent), enligt ägardatabasen Holdings.



Integrerade bolag räknas inte in i utfasningen, uppger oljefonden enligt Bloomberg. Totalt har fonden tillgångar på 37 miljarder dollar i olje- och gasbolag.



Bolag som av indexleverantören FTSE Russell klassificeras som upstream-bolag kommer att fasas ut ur fondens innehav, skriver finansdepartementet. Utfasningen av nuvarande innehav ska ge gradvis och beslutet motiveras med den norska ekonomins exponering mot oljeprisrisken.



"En försäljning av energiaktierna i Statens Pensionsfond utland kommer bidra till att reducera oljeprisrisken något, men effekten kommer troligen vara begränsad", skriver finansdepartementet i ett uttalande.



"Allt tyder på att nästan hela tillväxten inom börsnoterad infrastruktur för förnybar energi de nästa tio åren kommer drivas fram av bolag som inte har förnybar energi som sin huvudverksamhet. Det är en tillväxt fonden bör ha möjlighet att ta del av", säger Norges finansminister Siv Jensen.



Norska oljefondens marknadsvärde var vid fredag lunch strax under 9.000 miljarder norska kronor. Det är världens största fond. Olja och gas står för totalt 5,9 procent av fonden, som äger aktier i exempelvis BP, Shell, Total och Exxon.
