---
templateKey: blog-post
title: 'Placera: Global tillväxtfond tar plats i majportfölj'
date: 2019-05-02T10:53:50.704Z
sponsored: false
featured: false
tags:
  - Placera
---
STOCKHOLM (Fonder Direkt) Placera tar in den globala aktiefonden MS INVF Global Opportunities i sin fondmodellportfölj på bekostnad av den mer defensiva infrastrukturfonden UB Infra.

Det skriver Placeras fondredaktör Pär Ståhl.

"Fokus är att hitta lönsamma företag med ledande positioner inom tillväxtområden och som drar fördel av höga inträdesbarriärer för konkurrenterna. Man föredrar bolag med en ökande vinsttillväxt och en övertygande och unik affärsmodell", enligt fondredaktören om nytillskottet.

Pär Ståhl pekar på att MS INVF Global Opportunities historiskt har lyckats ge en bra riskjusterad avkastning och konstaterar att fonden hittills i år placerar sig i toppen i kategorin globala tillväxtbolag, med en uppgång på nära 30 procent.

Placera bedömer att fonden har goda möjligheter att överprestera kategorisnittet och globala aktieindex om börsuppgången fortsätter, eller om börsen rör sig sidledes framöver. Det noteras emellertid att risknivån är högre än snittet i fondkategorin, och Pär Ståhl informerar om att MS INVF Global Opportunities är en fond som brukar "ta stryk i nedgång".

Placeras rekommendationer ges på sex månaders sikt och uppdateras på månadsbasis. Majportföljen ser ut enligt följande:

```
Fond                                   Risknivå                
Swedbank Robur Access Asien            Högst                   
Öhman Etisk Emerging Market            Högst                   
MS INVF Global Opportunities           Högre                   
C Worldwide Sweden Small Cap 1A        Högre                   
Swedbank Robur Access Mix              Medel                   
Sensor Sverige Select                  Medel                   
Carnegie Strategifond                  Medel                   
Atlant Opportunity                     Medel                   
IKC Avkastningsfond                    Låg                     
Spiltan Räntefond Sverige              Låg     
```

[Länk](https://www.avanza.se/placera/redaktionellt/2019/04/29/kopvarda-fonder-i-maj.html) till Placeras genomgång.
