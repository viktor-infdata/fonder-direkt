---
templateKey: blog-post
title: 'G5: PDT Partners tillbaka som storblankare'
date: 2018-10-18T15:25:19.556Z
sponsored: false
featured: false
tags:
  - PDT Partners
---
STOCKHOLM (Fonder Direkt) Den New York- och Londonbaserade hedgefondförvaltaren PDT Partners LLC har åter tagit position för att G5 Entertainment, som utvecklar mobilspel, ska falla i värde.



Av ägardatatjänsten Holdings blankningsregister framgår att PDT på torsdagen har rapporterat in en kort position motsvarande 0,61 procent av G5:s aktiekapital, en post värd cirka 15 miljoner kronor. 



Hedgefondfirman har även tidigare i år kortat G5. Den gången öppnades positionen den 17 april, för att sedan täckas den 8 maj. Spelbolagets aktie rusade under samma tidsperiod drygt 30 procent i värde, varför affären kan räknas som mindre lyckad. Men nu är det alltså dags igen, och en kommande temperaturmätare för aktien blir den 6 november, då G5 släpper sin niomånadersrapport. 



Sett till fondägande (långa positioner) har Arbor Invest Qualität Und Innovation störst portföljvikt, med 3,3 procent av kapitalet placerat i G5. Därpå följer Consensus Småbolag (2,5) och Swedbank Robur Microcap (1,9), enligt data från Morningstar.
