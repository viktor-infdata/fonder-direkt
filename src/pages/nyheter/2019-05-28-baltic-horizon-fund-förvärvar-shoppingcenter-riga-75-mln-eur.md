---
templateKey: blog-post
title: 'Baltic Horizon Fund: Förvärvar shoppingcenter Riga, 75 mln eur'
date: 2019-05-28T09:09:10.978Z
sponsored: true
featured: false
tags:
  - Baltic Horizon Fund
---
STOCKHOLM (Fonder Direkt) Den börsnoterade fastighetsfonden Baltic Horizon Fund har nått ett avtal med Linstow AS om att förvärva Tampere Invest SIA, som äger det Rigabelägna shoppingcentret Galerija Centrs. Köpeskillingen uppgår till 75 miljoner euro och motsvarar en direktavkastningsnivå på fastigheten om 6,7 procent. Transaktionen förväntas slutföras i början av juni 2019.



Det framgår av ett pressmeddelande från Baltic Horizon Fund.



"Vi är väldigt nöjda med att addera ett så stabilt landmärke och kassaflödestillgång till portföljen. Efter förvärvet kommer fonden att strategiskt äga centralt placerade detaljhandelstillgångar i hjärtat av varje baltisk huvudstad: Galerija Centrs i Riga, Postimaja i Tallinn och Europa Shopping Center i Vilnius. Med den här positionen strävar vi mot att bli en långsiktig hyresvärdspartner på de baltiska marknaderna för de främsta detaljhandlarna som vill utveckla sina nuvarande och nya varumärkesportföljer", kommenterar Baltic Horizons förvaltare Tarmo Karotam.



Han fortsätter:



"Med det här förvärvet blir Baltic Horizon Fund den största diversifierade kommersiella fastighetsfonden i Baltikum med nära 350 miljoner euro i förvaltat kapital."



Som en del av transaktionen har Linstow AS förbundit sig till att teckna nyemitterade fondandelar i Baltic Horizon till ett värde av 4 miljoner euro. Antalet emitterade fondandelar kommer att uppgå till teckningsbeloppet dividerat med fondens senaste NAV. Utgivningen och listningen av de nya fondandelarna väntas ske kort efter affärens genomförande.
