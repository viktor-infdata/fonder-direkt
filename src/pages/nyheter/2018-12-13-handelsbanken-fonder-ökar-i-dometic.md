---
templateKey: blog-post
title: 'Handelsbanken Fonder: Ökar i Dometic'
date: 2018-10-10T14:52:00.000Z
sponsored: false
featured: false
tags:
  - Handelsbanken
---
STOCKHOLM (Fonder Direkt) Handelsbanken Fonder har ökat sitt innehav i fridluftsunderleverantören Dometic till cirka 14,9 miljoner aktier, motsvarande 5,04 procent av kapital och röster. 

Före transaktionen, daterad den 9 oktober, var Handelsbanken Fonders innehav i Dometic knappt 14,7 miljoner aktier, eller 4,95 procent av kapital och röster.

Det framgår av ett flaggningsmeddelande.

Statistik från ägardatatjänsten Holdings visar att Handelsbanken Svenska Småbolag i september ökade sitt innehav i bolaget, samtidigt som Handelsbanken Sverigefond samt Handelsbanken Bostadsrätterna minskade ägandet. 

Det framgår inte vilken eller vilka fonder som ökat alternativt nyinvesterat i samband med dagens flaggningsmeddelande.
