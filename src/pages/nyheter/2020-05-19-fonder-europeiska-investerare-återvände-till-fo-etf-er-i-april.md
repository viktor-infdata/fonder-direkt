---
templateKey: blog-post
title: 'Fonder: Europeiska investerare återvände till FO-ETF:er i april'
date: 2020-05-19T13:28:12.673Z
sponsored: false
featured: false
tags:
  - Fonder
---
STOCKHOLM (Fonder Direkt) Den europeiska ETF-marknaden återtog mark i april och noterade inflöden om 11,7 miljarder euro, efter rekordutflöden om 22,3 miljarder euro under mars. Börshandlade fonder (ETF:er) som investerar i företagsobligationer stod för 70 procent av nettoinflödet. Det skriver Morningstar.

"Vändpunkten för investerare globalt kom den 23 mars när USA:s centralbank Federal Reserve meddelade om enorma stimulanser", skriver Morningstar.

I och med att börshandlade fonder handlas i realtid menar Morningstar att flöden till ETF:er kan ge en bättre och tydligare indikation på sentimentet hos investerare.

"Om man ser till statistiken i april var det tydligt att investerare snabbt agerade på stimulansåtgärderna genom att allokera 8 miljarder euro till företagsobligations-ETF:er. Detta motsvarar 70 procent av nettoinflödet för hela ETF-marknaden", konstaterar Morningstar.

![](/img/morn.png)

*Nettoflöden till ETF:er inom olika kategorier under årets första fyra månader. (Källa: Morningstar)*