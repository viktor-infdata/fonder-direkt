---
templateKey: blog-post
title: 'ICA: Comeback för aktien gynnar Spiltan Fonder'
date: 2018-10-25T12:20:04.529Z
sponsored: false
featured: false
tags:
  - Cicero
  - ICA
  - Spiltan
  - IKC
---
STOCKHOLM (Fonder Direkt) Det har varit tvära kast i ICA:s aktiekurs i år, med en toppnivå i januari på 312 kronor, för att sedan i maj falla tillbaka tungt till 268:50, efter första kvartalets rapport.

Torsdagen innebär emellertid hittills en ordentlig comeback för rapporterande ICAs aktie, med en uppgång på 10,6 procent till 302:00 kronor.

Rapporten innehöll bland annat en omsättning som var något bättre än väntat samt ett resultat som klart slog förhandstipsen. Samtidigt fortsatte bolagets e-handel att växa och var upp 40 procent jämfört med samma kvartal förra året.

Aktiespararna Direktavkastning är den fond med högst exponering mot aktien, med 5,95 procents viktning. I övrigt är marknadens återvunna ICA-optimism en glad nyhet för Spiltan Fonder, där Spiltan Aktiefond Investmentbolag har 4,61 procent av kapitalet i ICA och Spiltan Aktiefond Stabil 4,00 procent. Vidare återfinns IKC Sverige Flexibel och Cicero Focus i exponeringstoppen, med 3,87 respektive 3,52 av fondförmögenheten i ICA-aktien. Datan kommer Morningstar och gäller på den 30 september.
