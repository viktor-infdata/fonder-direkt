---
templateKey: blog-post
title: 'Pacific Fonder: Eric Strand lämnar under motstridiga förebud'
date: 2019-06-03T10:09:29.684Z
sponsored: false
featured: false
tags:
  - Pacific Fonder
---
STOCKHOLM (Fonder Direkt) Förklaringarna kring varför fondförvaltaren Eric Strand lämnar sin tjänst på Pacific Fonder går isär.



Själv uppgav förvaltaren i ett pressmeddelande i helgen att han hoppar av då han inte kan stå för den prisförändring som innebär en fördubbling av den fasta förvaltningsavgiften.



Fondbolagets vd Peter Beckman menar däremot att Eric Strands sorti sker på grund av att hans fond Pacific Precious inte har levererat den förväntade avkastningen, samt att fondbolaget och förvaltaren inte har kunnat enas kring hur fonden ska kunna uppnå en bättre förvaltning. Det säger Peter Beckman i en intervju med Realtid.



På en direkt fråga om Eric Strand har fått sparken svarar Peter Beckman:



"Det vill jag inte kommentera. Det vi gör nu är att vi sätter in en förvaltare som kan förbättra fondens avkastning. Vi ska nu göra strukturella förändringar för att kunna leverera vad vi har lovat våra investerare."



Mattias Gromark kommer att ta över Pacific Precious förvaltning från och med i dag måndag, meddelar vd:n.
