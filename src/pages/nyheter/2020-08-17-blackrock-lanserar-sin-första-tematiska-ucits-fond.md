---
templateKey: blog-post
title: "Blackrock: Lanserar sin första tematiska UCITS-fond"
date: 2020-08-17T08:42:52.039Z
sponsored: false
featured: false
tags:
  - Blackrock
---
STOCKHOLM (Fonder Direkt): Kapitalförvaltaren Blackrock lanserar sin första tematiska UCITS-fond som kombinerar alfa och index. Det framgår av ett pressmeddelande.

BGF Multi-Theme Equity Fund erbjuder investerare tillgång till hela Blackrock tematiska utbud genom att kombinera index- och alfaprodukter, framkommer det.

Fonden har en exponering mot fem megatrender, som enligt Blackrock anses vara de drivkrafter som kommer att påverka den framtida utvecklingen av våra samhällen och globala ekonomi: teknisk utveckling, demografiska- och sociala förändringar, urbanisering, klimatförändringar och naturresurser, och utvecklingen av välstånd i världen.

Chris Ellis Thomas och Rafael Iborra förvaltar fonden, med stöd från Blackrocks globala forskningsnätverk.

"Efterfrågan på tematiska investeringar har ökat under de senaste åren och hittills har investerare varit tvungna att välja mellan en alfa- eller en index-produkt", kommenterar Elisabeth Sterner, chef för iShares & Wealth Blackrock i Norden.