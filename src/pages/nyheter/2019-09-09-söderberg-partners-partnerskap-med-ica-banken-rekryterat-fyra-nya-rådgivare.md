---
templateKey: blog-post
title: >-
  Söderberg & Partners: partnerskap med Ica Banken, rekryterat fyra nya
  rådgivare
date: 2019-09-09T13:13:38.834Z
sponsored: false
featured: false
tags:
  - Söderberg & Partners
---
STOCKHOLM (Fonder Direkt) Finansrådgivaren Söderberg & Partners kommer att hantera rådgivning för alla företagskunder som är anslutna till Ica Banken genom ett exklusivt samarbetspartnerskap.

Det framgår av ett pressmeddelande.

"En av de främsta uppgifterna i detta uppdrag är att erbjuda Söderberg & Partners ledande analyser och Family Office-tjänster genom personlig och lokal rådgivning till kunderna där de bor och verkar", skriver Söderberg & Partners.

I samband med partnerskapet har finansrådgivaren rekryterat fyra rådgivare från Quesada Kapitalförvaltning - Ica Bankens tidigare rådgivningspartner. Rekryteringen består av Mikael Hallsén, Kristian Hahne, Anders Jansson och Viktor Sandström.

"Vi är mycket stolta över att Ica Banken valt oss som exklusiv partner och ser detta som ett tydligt bevis på att vi är på rätt väg avseende personlig, lokal rådgivning underbyggd av gedigen analys", säger Gustaf Rentzhog, vd och koncernchef på Söderberg & Partners.
