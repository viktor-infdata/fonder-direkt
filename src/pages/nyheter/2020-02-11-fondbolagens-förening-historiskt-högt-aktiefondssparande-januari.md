---
templateKey: blog-post
title: 'Fondbolagens förening: Historiskt högt aktiefondssparande januari'
date: 2020-02-11T10:13:04.567Z
sponsored: false
featured: false
tags:
  - Fonder
---
STOCKHOLM (Fonder Direkt) Det svenska nysparandet (nettoinsättningar) i fonder uppgick till 18 miljarder kronor i november, och spararna valde framförallt aktiefonder medan de valde att göra uttag från både långa och korta räntefonder.

Det framgår av ett pressmeddelande från branschorganisationen Fondbolagens förening.

Den samlade fondförmögenheten i Sverige ökade under månaden med 104 miljarder kronor och uppgick vid utgången januari till 5.159 miljarder.

![](/img/fonds.png)

*Nettosparande i fonder 202020. (Källa: Fondbolagens förening)*

"Spararna rivstartade det nya årtiondet med att storhandla aktiefonder. Virusoro från Kina smittade inte av sig på svenska fondsparare som köpte Sverigefonder såväl som global- och branschfonder", kommenterar Gustav Sjöholm, sparekonom på Fondbolagens förening.

Aktiefonder uppvisade ett totalt nettoinflöde på hela 19 miljarder kronor och störst var insättningarna i globalfonder och branschfonder. Även Sverigefonder uppvisade nettoinflöden.

Nettosparandet i aktiefonder i januari var historiskt högt. Ser man tillbaka är det endast månader med årliga PPM-avsättningar som uppvisat högre nettosparande, framkommer det.

Av den samlade fondförmögenheten var 3 148 miljarder (motsvarande 61 procent) placerade i aktiefonder.
