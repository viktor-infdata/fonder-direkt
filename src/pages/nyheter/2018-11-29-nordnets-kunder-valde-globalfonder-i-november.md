---
templateKey: blog-post
title: Nordnets kunder valde globalfonder i november
date: 2018-11-29T10:26:55.253Z
sponsored: false
featured: false
tags:
  - Nordnet
  - Spiltan
  - Länsförsäkringar
  - SPP
  - Swedbank
  - HSBC
  - Gam
  - Healthinvest
  - JP Morgan
  - Simplicity
  - East Capital
  - Case
---
STOCKHOLM (Fonder Direkt) Globalfonder var ett populärt val bland nätbanken Nordnets kunder i november. Fyra av de tio mest köpta fonderna var globalfonder.


Det framgår av ett pressmeddelande från Nordnet.


"Globalfonder är en stående favorit hos fondspararna. Det gångna årets börsoro avskräcker inte, tvärtom är det många som fyller på i breda aktiefonder efter nedgångarna", säger Nordnets investeringscoach Alexander Gustafsson.


Noterbart är att endast två bland de tio mest köpta fonderna i november har ett uttalat Sverigefokus (Spiltan Aktiefond Investmentbolag samt Spiltan Räntefond Sverige).


```
Mest köpta                       Mest sålda                      

Spiltan Aktiefond Investmentb    JP Morgan US Technology         
Länsförsäkringar Global Index    Simplicity Norden               
Länsförsäkringar Tillväxtm Ind   Healthinvest Small & Microcap   
Robur Access Asien SEK           Gam Start Credit Opportunities  
SPP Aktiefond Global             Catella Nordic Long Short Equity
Spiltan Räntefond Sverige        HSBC Gif Asia Ex Japan EQ SM Cap
DNB Gl Indeks                    Gustavia Proxypetr Energy Fund  
SPP Aktiefond USA                East Capital Ryssland           
Spiltan Globalfond Investmentb   UBS (lux) Ef Small Caps USA     
```
Den tydligaste säljtrenden hos Nordnets kunder i november var enligt Alexander Gustavsson avyttringar av småbolagsfonder, något han förklarar med att "småbolagen har haft många goda år av stigande aktiekurser. Månadens försäljningar kan bero på både vinsthemtagningar och lägre förväntningar på den globala tillväxten".
