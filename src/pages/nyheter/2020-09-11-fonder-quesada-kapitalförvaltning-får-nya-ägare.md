---
templateKey: blog-post
title: "Fonder: Quesada Kapitalförvaltning får nya ägare"
date: 2020-09-11T12:18:45.357Z
sponsored: false
featured: false
tags:
  - Fonder
---
STOCKHOLM (Fonder Direkt) Wictor Family Office förvärvar aktierna i Quesada Kapitalförvaltning. Det framgår av ett pressmeddelande.

Quesada grundades år 2000 av bland andra finansmannen Tommy Jacobsson och bland firmans ägare finns bröderna Eklöf som startade Stadium, men nu står Quesada alltså inför ett ägarskifte.

Säljarna får kontant betalning plus aktier i det nya bolaget, men köpeskillingen offentliggörs inte.

Förvärvet av Quesada innebär att Wictor Family Office kommer kunna erbjuda ett större urval av produkter och tjänster samt ha en större förhandlingsstyrka, framkommer det.

"Med den här affären skapar vi en entreprenörsdriven verksamhet som har kapacitet att utveckla fler produkter och tjänster i en effektiv och modern organisation som möter våra kunders krav på kapitalförvaltning av högsta klass", säger Tommy Jacobsson.

Wictor Family Office, som ägs av ett antal entreprenörsfamiljer, uppger att bolaget "tillämpar en arvodesbaserad betalningsmodell utan provisioner och tredjepartsersättningar, så kallade "kick-backs".