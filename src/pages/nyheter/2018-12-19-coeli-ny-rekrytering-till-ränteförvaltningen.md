---
templateKey: blog-post
title: 'Coeli: Ny rekrytering till ränteförvaltningen'
date: 2018-11-06T11:44:24.160Z
sponsored: true
featured: false
tags:
  - Coeli
---
STOCKHOLM (Fonder Direkt) Kapitalförvaltaren Coeli har rekryterat Alexander Larsson Vahlman som senior analytiker till ränteförvaltningen. Han kommer att arbeta tillsammans med Gustav Fransson för att hitta lämpliga investeringar till Coelis räntefonder. Det framgår i ett pressmeddelande på bolagets hemsida.

I pressmeddelandet står att Alexander Larsson Vahlman, som bland annat har en master inom finans och investeringar från Rotterdam School of Management, närmast kommer från Danske Bank. Där har han arbetat som analytiker inom skuldfinansiering för riskkapitalbolag och börsnoterade bolag.

"Gustav Fransson har gjort ett fantastiskt arbete med att förvalta Coelis räntefonder. Intresset för både Coeli Nordisk Företagsobligationsfond och Coeli Likviditetsstrategi har ökat och vi har över de senaste åren haft en god tillströmning av både privata och professionella investerare. Alexander kommer nu in och stärker upp med sin erfarenhet från bolagsanalys och finansiering", säger Lukas Lindkvist, vd på Coeli Asset Management.
