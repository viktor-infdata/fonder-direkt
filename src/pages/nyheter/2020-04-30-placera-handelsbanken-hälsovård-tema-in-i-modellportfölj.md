---
templateKey: blog-post
title: 'Placera: Handelsbanken Hälsovård Tema in i modellportfölj'
date: 2020-04-30T10:22:06.193Z
sponsored: false
featured: false
tags:
  - Fonder
---
STOCKHOLM (Fonder Direkt) Efter stora börsnedgångar i mars när coronaoron var som störst, har återhämtningen i april varit fenomenal. Placera passar på att bredda i fondvalen inför maj.

Det skriver Placeras fondredaktör Pär Ståhl i sin genomgång "Tolv köpvärda fonder i maj".

"Den starka börsvändningen i april har överraskat mig. Från bottennivån den 23 mars är Stockholmsbörsen uppgång hela 25 procent", skriver fondredaktören som konstaterar att det är tydligt att riskaptiten har ökat. Fondflöden under månaden har varit fortsatt stora till teknikfonder och läkemedelsfonder - medan sparare valt att överge företagsobligationsfonder.

Alla aktiefonder i Placeras lista ligger på plus för månaden och han meddelar även att IKC Avkastningsfond har repat sig bra i april efter den stora nedgången i mars.

"Inför maj månad breddar jag Placeras lista och tar in den defensiva läkemedels- och hälsovårdsfonden Handelsbanken Hälsovård Tema", skriver Pär Ståhl.

Fonden placerar som många av bankens aktivt förvaltade fonder efter långsiktiga teman. Ett tema är ett avgränsat område som förväntas ha högre avkastning än jämförelseindex över en längre period. De två viktigaste teman för fonden är digitalisering av hälsovårdssektorn och medicinska framsteg.

"Fonden har belönats med fem stjärnor av Morningstar. Vi tror att fonden har bra förutsättningar att gå bättre än kategorisnittet av liknande fonder", resonerar fondredaktören.

Placeras lista över tolv köpvärda fonder i maj ser ut enligt följande:

<!--StartFragment-->

| **Fond**                         | **Risknivå** |
| -------------------------------- | ------------ |
| Swedbank Robur Östeuropa         | Högst        |
| MS INVF Asia Opportunities       | Högst        |
| DNB Teknologi                    | Högst        |
| PriorNilsson Realinvest          | Högre        |
| Spiltan Aktiefond Stabil         | Högre        |
| Fidelity European Dynamic Growth | Högre        |
| MS INVF Global Opportunity       | Högre        |
| Handelsbanken Hälsovård Tema     | Högre        |
| Sensor Sverige Select            | Medel        |
| Carnegie Strategifond            | Medel        |
| Aktie-Ansvar Saxxum Aktiv        | Medel        |
| IKC Avkastningsfond              | Låg          |



<!--EndFragment-->
[Länk](avanza.se/placera/redaktionellt/2020/04/30/placeras-tolv-kopvarda-fonder-i-maj.html) till Placeras genomgång.