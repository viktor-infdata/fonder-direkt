---
templateKey: blog-post
title: "Fonder: Vd för fastighetsfondjätte tvingas avgå"
date: 2020-08-27T08:30:40.451Z
sponsored: false
featured: false
tags:
  - Fonder
---
STOCKHOLM (Fonder Direkt) Fredrik Jonsson, vd för fondjätten Niam, lämnar bolaget med omedelbar verkan. Enligt tidningen Fastighetsvärlden är avhoppet inte frivilligt. Det skriver Dagens Industri.

Fredrik Jonsson lämnar även sina styrelseuppdrag inom bolaget, som räknas som en av norra Europas ledande fondförvaltare inom fastighetsinvesteringar med ett fastighetsbestånd på nästan 40 miljarder kronor.

Fredrik Jonsson har en historia inom fastighetsbranschen och har innan hans tid på Niam haft ledande positioner inom Skanska. Styrelsen har utsett Jennifer Andersson och Rikard Henriksson som tillförordnade managing partners.

"Niam är norra Europas ledande fondförvaltare inom fastighetsinvesteringar och vi utvärderar kontinuerligt olika investeringsstrategier för att ytterligare stärka och bredda vårt erbjudande. Det innebär även att vi söker ett nytt ledarskap som kan leda organisationen igenom nästa fas av utveckling. Fredrik Jonsson har under sina närmare 15 år inom Niam haft en betydande del i bolagets framgång hittills. På mina egna och styrelsens vägnar vill jag tacka Fredrik för hans insats", säger Urban Edenström, vd Stronghold Invest och grundare av Niam, i pressmeddelandet.