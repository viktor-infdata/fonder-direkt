---
templateKey: blog-post
title: 'Blackrock: köpt 5 mln aktier i Kungsleden'
date: 2019-10-16T07:05:26.496Z
sponsored: false
featured: false
tags:
  - Blackrock
---
STOCKHOLM (Fonder Direkt) Blackrock, en av världens största kapitalförvaltare, aviserade att dess ägande i fastighetsbolaget Kungsleden överstiger 5 procent av kapitalet och rösterna.

Det framgår av ett flaggningsmeddelande.

Data från Holdings visar att Blackrocks ägarandel i Kungsleden nästan fördubblats sedan i september 2019, från dåvarande 2,8 procent till dagens 5,1 procent av kapitalet. Antal Kungsleden-aktier i Blackrocks ägo har under samma period gått från drygt 6 miljoner till drygt 11 miljoner.

Blackrocks innehav i Kungsleden har pendlat mellan 2,2-2,5 procent av kapitalet och rösterna sedan mitten av 2015 fram tills denna ökning, visar statistik från Holdings.

Efter köpet går Blackrock upp som näst största ägare i Kungsleden, efter Gösta Welandson med bolag som äger 14,5 procent av kapitalet.
