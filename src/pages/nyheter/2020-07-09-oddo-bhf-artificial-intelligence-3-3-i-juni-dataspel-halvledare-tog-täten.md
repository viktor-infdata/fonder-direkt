---
templateKey: blog-post
title: "ODDO BHF Artificial Intelligence: +3,3% i juni, dataspel & halvledare
  tog täten"
date: 2020-07-09T11:13:42.158Z
sponsored: true
featured: false
tags:
  - Oddo BHF
---
<!--StartFragment-->

STOCKHOLM (Fonder Direkt) Den systematiska aktiefonden ODDO BHF Artificial Intelligence ökade med 3,3 procent i juni i basvalutan dollar, vilket innebär en uppgång om 0,2 procent hittills i år. Fondens jämförelseindex (100% MSCI World NR USD) steg i sin tur 2,6 procent under månaden, men har sedan årsskiftet tappat 5,8 procent.

Det framgår av en månadsrapport, där fondförvaltarna Brice Prunas och Maxence Radjabi kommenterar:

"Medan aktiemarknader världen runt fortsatte att klättra i juni 2020 (om än i lägre takt än föregående månad), överpresterade vår AI-fond sitt jämförelseindex, vilket bekräftar vår tematiska fonds balanserade och diversifierade portfölj. Juni 2020 var den nionde raka månaden med överprestation."

[![image](https://i.direkt.se/200709/586529901.png)](https://i.direkt.se/200709/586529901.png)

*Fondutveckling (turkos) mätt från basen 100 sedan start i mars 2019. (Källa: ODDO BHF AM SAS)*

**Fokus på kvalitet och tillväxt bar frukt**

Brice Prunas och Maxence Radjabi konstaterar att den rotation som skedde mot aktier inom cykliskt och värde inte höll längre än den första veckan i juni, vilket uppges ha lett till att fonden gynnades av sin positionering inom kvalitet och tillväxt. Nämnd överprestation gentemot index kom enligt rapporten från dataspelsexponering i Kina, samt fondens exponering mot halvledarsektorn i Asien och USA. Bäst utveckling i portföljen hade innehaven Wuhu Sanqi Interactive (dataspel, Kina), Media Tek (halvledare, Taiwan) och Teradyna (halvledarutrustning, USA).

[![image](https://i.direkt.se/200709/586529902.png)](https://i.direkt.se/200709/586529902.png)

*Fondens sektorexponering i procent (till vänster) samt redogörelse för över- respektive undervikter i olika sektorer (till höger). (Källa: ODDO BHF AM SAS)*

**Undervikter Apple, Microsoft och finans bromskloss**

ODDO BHF Artificial Intelligences innehav i Apple och Microsoft bidrog också till avkastningen. Dock är fonden underviktad de två teknikjättarna, vilket återigen visade sig vara kostsamt vad gäller avkastning relativt jämförelseindex, enligt rapporten. Vidare uppges undervikt i finanssektorn ha bromsat överprestationen något under månaden.

**60 aktier med låg koncentration bland största innehav**

Vid månadsskiftet juni/juli innehöll ODDO BHF Artificial Intelligence 60 aktier. Störst vikt i portföljen hade Wuhu Sanqi Interactive med 2,1 procent, följt av Teradyne (1,9), Tencent Holdings (1,9), Lam Research (1,8) samt Media Tek (1,8).

Klart störst portföljexponering återfinns i USA, där 60,9 procent av kapitalet är placerat. Därefter märks Kina med 7,1 procent, Japan (6,5), Taiwan (5,0) samt Israel (3,1). Börsvärdena på de företag som ägs i fonden ligger på 26 miljarder dollar, sett till medianvärde. Fonden hade 116,7 miljoner dollar under förvaltning per den 30 juni 2020.

<!--EndFragment-->