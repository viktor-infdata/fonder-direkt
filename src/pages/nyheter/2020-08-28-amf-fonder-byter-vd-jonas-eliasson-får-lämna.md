---
templateKey: blog-post
title: "AMF Fonder: Byter vd, Jonas Eliasson får lämna"
date: 2020-08-28T07:03:14.778Z
sponsored: false
featured: false
tags:
  - AMF Fonder
---
STOCKHOLM (Fonder Direkt) AMF Fonders vd Jonas Eliasson kommer lämna sin tjänst och Cecilia Ardström tillsätts som tillförordnad vd för bolaget. Det framgår av ett pressmeddelande.

Enligt pressmeddelandet har AMF Fonders styrelse och Jonas Eliasson kommit överens om att han ska lämna sin roll och anledningen bakom vd-bytet uppges vara ett behov av nytt ledarskap.

"När arbetet nu går in i en ny fas, med ett ännu tydligare fokus på AMF Fonders uppdrag och roll som leverantör av fonder anpassade för ett långsiktigt pensionssparande inom tjänstepensioner och premiepensionen, har vi kommit fram till det här är rätt tid för byte av ledarprofil", säger Camilla Larsson, styrelseordförande AMF Fonder.

Cecilia Ardström har tidigare bland annat varit finansdirektör och chef för kapitalförvaltningen på Länsförsäkringar. I samband med att hon utsetts till ny tillförordnad vd för AMF Fonder lämnar hon sin post som ledamot i AMF Fonders styrelse.