---
templateKey: blog-post
title: 'Fonder: "Alla" äger techbolag - Frida Bratt'
date: 2020-08-14T12:55:03.631Z
sponsored: false
featured: false
tags:
  - Fonder
---
<!--StartFragment-->

STOCKHOLM (Fonder Direkt) Teknikbolag har gått extremt starkt sedan årsskiftet i coronavirusets spår. Många företag har tvingats vända sig till digitaliseringstjänster när medarbetare arbetar hemifrån, samtidigt som karantänåtgärder världen över lett till ett ökat användande av speltjänster och hemmaunderhållningstjänster.

Allt fler sparare vill även komma åt tekniksektorn i sitt sparande och båda nätbankerna Avanza och Nordnet har aviserat om ett tilltagande intresse för just teknikaktier och fonder från sina sparare.

Något som är lätt att glömma bort är dock att de flesta sparare redan har en stor exponering mot techjättarna, menar Frida Bratt, sparekonom Nordnet, som tillägger att hon tror att många som sparar i globalfonder inte vet i hur stor utsträckning de äger FAANG-bolagen (Facebook, Apple, Amazon, Netflix och Google).

"Jag har tittat på de tio populäraste globalfonderna bland Nordnets sparare, och i åtta av tio fonder är teknik den största sektorn. I fem av fonderna är exponeringen mot USA över 60 procent. I åtta av tio är den över 50 procent. I nio av tio fonder är någon av techjättarna det största innehavet. I åtta av tio fonder återfinns minst två techjättar bland de fem största innehaven", skriver Frida Bratt.

Genom att spara i en globalfond får man alltså en automatisk exponering mot tekniksektorn, och inte minst de amerikanska techjättarna. Exponeringen mot techjättarna har ökat efter den snabba kursrusningen i aktierna, eftersom det i många fall handlar om indexfonder som viktar upp i enlighet med det index som följs, förklarar sparekonomen.

"Det här behöver inte vara fel, techjättarna har ju gått extremt bra, men det är bra att vara medveten om det. Man behöver just nu kanske inte komplettera sin globalfond som har en hög andel techjättar med en tech-fond som också innehåller en hög andel techjättar. Kolla ordentligt vad din globalfond innehåller när du komponerar portföljen. Du behöver heller knappast köpa en USA-fond som komplement till globalfonden", konstaterar Frida Bratt.

Tio populäraste globalfonderna hos Nordnet:

|                                   |                    |                                                                                                                                 |                                         |                     |
| --------------------------------- | ------------------ | ------------------------------------------------------------------------------------------------------------------------------- | --------------------------------------- | ------------------- |
| **Fond**                          | **Exponering USA** | **Största innehav**                                                                                                             | **Största bransch**                     | **Utveckling i år** |
| Länsförsäkringar Global indexnära | 65%                | Apple (4,1 %), Microsoft (3,2 %), Amazon (2,9 %), Alphabet (2 %) Facebook (1,3 %)                                               | Teknik (19,6 %)                         | \-4%                |
| SPP Aktiefond Global              | 56%                | Apple (3,9 %), Microsoft (3,1 %), Amazon (2,7 %), Alphabet (1,8 %), Facebook (1,2 %), Alibaba (1%)                              | Teknik (19,2 %)                         | \-3,5%              |
| DNB Global Indeks                 | 66%                | Apple (4 %), Microsoft (3,6 %), Amazon (2,9 %), Alphabet (2,1 %), Facebook, (1,3 %)                                             | Teknik (19,5 %)                         | \-4,8%              |
| Skagen Global                     | 80%                | Microsoft (6,5 %), Intercontinental Exchange (5,9 %), Adobe (4,4 %), Marsh and McLennan Companies (4,4 %), Beazley (4,4 %)      | Finans (40 %). Teknik utgör 18 %        | \-4,2%              |
| Öhman Global Hållbar              | 52%                | Microsoft (4,1 %), Alphabet (3,7 %), Apple (3,6 %), Alibaba (2,7 %), Amazon (2,1 %)                                             | Teknik (24 %)                           | \-1%                |
| Skandia Time Global               | 46%                | Facebook (7,4 %), Deutsche Telekom (6,2 %), Apple (6 %), Alphabet (5,7 %), Orange (5,6 %)                                       | Teknik 52 %                             | +5,7%               |
| Didner och Gerge Global           | 42%                | Nexon (5,4 %), Fairfax Financial Holdings (5,2 %), Centene Corporation (4,6 %), Activision Blizzard (4,2 %), WSP Flobal (3,8 %) | Finans (27,5 %) Teknik står för 22,3 %. | \-1,3%              |
| AMF Aktiefond Global              | 55%                | Microsoft (5,9 %), Alphabet (3,7 %), Alibaba (2,9 %), Taiwan Semiconductor Manufacturing, (2,2 %), Procter and Gamble (2,1 %)   | Teknik (22,3 %)                         | \-1,3%              |
| Danske Invest Global index        | 65%                | Apple (4,3 %), Microsoft (3,4 %), Amazon (3,1 %), Alphabet (2,1 %), Facebook (1,4 %)                                            | Teknik (19,6 %)                         | \-5,5%              |
| Swedbank Robur Access Global      | 65%                | Apple (4,2 %), Microsoft (3,4 %), Amazon (3,1 %), Alphabet (1,9 %), Facebook (1,4 %)                                            | Teknik (19,7 %)                         | \-3,6%              |

*Källa: Nordnet*

<!--EndFragment-->