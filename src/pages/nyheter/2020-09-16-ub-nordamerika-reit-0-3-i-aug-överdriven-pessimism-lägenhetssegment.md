---
templateKey: blog-post
title: "UB Nordamerika REIT: -0,3% i aug, överdriven pessimism lägenhetssegment"
date: 2020-09-16T10:37:57.855Z
sponsored: true
featured: false
tags:
  - United Bankers
---
<!--StartFragment-->

STOCKHOLM (Fonder Direkt) Fastighetsfonden UB Nordamerika REIT backade 0,3 procent i augusti i basvalutan euro, vilket innebär en nedgång om 26,4 procent hittills i år.

Det framgår av en månadsrapport, där förvaltningsteamet meddelar att Kanada och Mexiko gick bättre än USA under månaden. Dock sågs en uppstuds inom amerikanska hotell- & tillflykts-REIT:s, men kontorssektorn sjönk med cirka 3 procent.

"Efter en snabb återhämtning från marsnedgången har den noterade fastighetsmarknaden utvecklats i sidled de senaste månaderna. Kreditspreadar har lättat och disciplinerade fastighetsbolag kan åter låna till fördelaktiga räntor. Hur som helst krävs mer bevis i form av fastighetstransaktioner för att avgöra de rätta värdena i en post-covid-värld", skriver United Bankers-förvaltarna.

**Ökat inom bostäder och hälsovård**

Gällande portföljtransaktioner har fonden rebalanserat från logistik och kontor, mot hälsovård och bostäder, enligt rapporten. Förvaltarna konstaterar att nedåtpress i närtid på hyror har tryckt ned värderingarna inom lägenhetssektorn, och menar att marknaden verkar vara överdrivit pessimistisk kring lägenhets-REIT:s, när man tar hänsyn till transaktioner på senare tid, solida balansräkningar samt kostnader för långfristiga lån.

Portföljen uppges handlas till en rabatt om 5 procent mot innehavens nettoandelsvärden, ha en direktavkastning på 5 procent och en ebitda-avkastning (ebitda genom enterprise value) på 5,8. UB Nordamerika REIT innehöll vid utgången av augusti 78 innehav, varav 94 procent är renodlade REIT:s.

[![image](https://i.direkt.se/200916/589105001.png)](https://i.direkt.se/200916/589105001.png)

*Fondens tio största innehav. (Källa: United Bankers*

<!--EndFragment-->