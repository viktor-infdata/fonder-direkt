---
templateKey: blog-post
title: 'Danske Bank: "Kamp mellan goda och dåliga nyheter" – Landeborn'
date: 2020-10-19T09:19:25.308Z
sponsored: true
featured: false
tags:
  - Danske Bank
---
STOCKHOLM (Fonder Direkt) Starka kvartalsrapporter står mot dåliga nyheter när det gäller utvecklingen för coronapandemin. Smittspridningen ökar i både USA och Europa och nya restriktioner riskerar att fördröja återhämtningen. På fredag visar inköpschefsindex hur det stått till med ekonomin i oktober. Det meddelar Maria Landeborn, senior strateg och sparekonom på Danske Bank, i ett veckobrev.

Smittspridningen tilltar återigen när det kommer till covid-19 och WHO har varnat för att intensivvårdsplatserna i ett antal europeiska storstäder kan bli fulla de närmaste veckorna om inte pandemin kan begränsas. Men Danske Bank bedömer att stora, landsomfattande nedstängningar är sistahandsvalet för att stoppa smittan eftersom kostnaden är alltför hög.

"Däremot kommer olika grader av regionala restriktioner löpande att behöva införas. Det i sig kan räcka för att göra att återhämtningen tar längre tid. Dröjer ett vaccin är det förstås ytterligare en sten på en redan tung börda. För europeisk del närmar sig dessutom brexit med stormsteg vilket är ytterligare ett osäkerhetsmoment för många företag", resonerar sparekonomen.

I motsats till detta har rapportsäsongen för det tredje kvartalet börjat starkt såväl för svensk som amerikansk del.

"Vi har både sett ett antal omvända vinstvarningar och resultat som har varit bättre än väntat. I USA har 10 procent av S&P 500-bolagen rapporterat. Nio av tio bolag har rapporterat en högre vinst än väntat, och åtta av tio en högre omsättning än väntat. som överträffat förväntningarna hög vilket visar att analytikerna återigen underskattat styrkan i återhämtningen", meddelar Maria Landeborn.

Fler och fler bolag lämnar även återigen prognoser – vilket är positivt enligt sparekonomen som lyfter att minskad osäkerhet allt annat lika är positivt och kan ge stöd åt marknaden framöver. Förväntningarna inför 2021 är dock "o realistiskt höga" och kommer att behövas justeras ned så småningom.

Danske Bank väljer att behålla en undervikt i europeiska aktier och en övervikt i amerikanska aktier. En övervikt noteras även inom den globala banksektorn, där de ser störst "catch up"-potential och de positiva överraskningarna kan fortsätta.