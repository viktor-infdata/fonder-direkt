---
templateKey: blog-post
title: 'Dustin: Så har fondbolagen agerat i rekommendationsaktuella aktien'
date: 2018-11-28T08:34:39.649Z
sponsored: false
featured: false
tags:
  - SEB
  - Odin
  - Nordea
  - Catella
  - Swedbank
  - Skandia
---
STOCKHOLM (Fonder Direkt) IT-återförsäljaren Dustins aktie stiger knappt 9 procent på onsdagsförmiddagen, till 82:30 kronor, efter att analyshuset Kepler Cheuvreux inlett bevakning av aktien med köp och riktkurs på jämna 100 kronor.

Bland nordiska fondaktörer noteras på senare tid ökningar i aktien från Danske Invest, SEB Fonder, Xact Fonder och Skandia Fonder. Minskningar märks från Swedbank Robur, Odin Fonder, Nordea Fonder, Catella Fonder samt Andra AP-fonden.

Det visar data från Holdings, där det framgår att Swedbank Robur är bolagets näst största ägare efter Axel Johnson-gruppen. Robur hade per den 31 oktober 10,95 procent av kapitalet i Dustin, fördelat på fonderna Småbolagsfond Sverige, Småbolagsfond Norden samt Sweden High Dividend.

Dustinaktien är upp drygt 43 procent de senaste tre åren.
