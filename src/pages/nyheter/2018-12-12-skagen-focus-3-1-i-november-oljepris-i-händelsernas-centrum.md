---
templateKey: blog-post
title: 'SKAGEN Focus: +3,1% i november, oljepris i händelsernas centrum'
date: 2018-12-12T09:54:28.180Z
sponsored: true
featured: false
tags:
  - Skagen
---
STOCKHOLM (Fonder Direkt) Den globala aktiefonden SKAGEN Focus återhämtade sig i november efter en "röd" föregående månad. Ett brant fallande oljepris gynnade flygbolagsinnehavet Hawaiian Holdings, som steg kraftigt och var en av månadens bästa bidragsgivare till fondens avkastning.

Det framgår av en månadsrapport från fondförvaltarna Jonas Edholm och David Harris.

Avkastning för SKAGEN Focus och dess jämförelseindex (MSCI ACWI NR USD) under månaden och sedan årsskiftet (SÅ). Mätt i fondens och jämförelseindex basvalutor samt svenska kronor, i procent:

```
            November     SÅ     November     SÅ                
Fond        +3,1 (NOK)  -4,9    +0,3 (SEK)  +0,6               
Jmf-index   +1,5 (USD)  -2,6    +1,0 (SEK)  +8,3               
```

Oljeprisets svaghet i november uppges ha öppnat möjligheten för förvaltarna att ta position till en låg värdering i det japanska småbolaget Japex (Japan Petroleum Exploration), vars underliggande tillgångsbas med råge överstiger dagens börsvärde, enligt portföljduon.

![SKAGEN Focus bästa respektive sämsta avkastningsbidrag under november. (Källa: SKAGEN Fonder)](/img/21.png)

<span class="image-caption">SKAGEN Focus bästa respektive sämsta avkastningsbidrag under november. (Källa: SKAGEN Fonder)</span>

Innehavet Telecom Italia uppges ha levererat en solid kvartalsrapport, och förvaltarna menar att det finns tecken på att den italienska administrationen rör sig i riktning mot endast ett nät för bredbandsutrullningen. Hedgefonden Elliott Management har engagerat sig i bolaget, med den uttryckliga ambitionen att förmå Telecom Italia att dela ut sitt inhemska telenät. Elliott Management, som förvärvat 8,9 procent av bolagets aktier, har använt sin position till att få igenom styrelseförändringar samt även till att få Telecom Italias tidigare vd Amos Genish utbytt.

"Trots solid utveckling på sistone handlas aktien enligt oss fortfarande till en betydande rabatt mot 'fair value' och innehavet i fonden är fortfarande stort", skriver de.

Vidare tappade fondens nyligen adderade olje & gas-innehav OMV något, enligt portföljteamet, som även meddelar att det svagare oljepriset slog mot den brasilianska etanolproducenten Sao Martinho under månaden.

Fonden minskade sin position i Renault i november och uppges istället ha lagt till ett ordentligt undervärderat östeuropeiskt finansbolag, samt ett bolag med en högst attraktiv omstruktureringssituation, till portföljen.

![Fondens tio största innehav per den 30 november. Dessa tio utgör 45 procent av portföljen, som totalt består av 34 aktier. (Källa: SKAGEN Fonder)](/img/22.png)

<span class="image-caption">Fondens tio största innehav per den 30 november. Dessa tio utgör 45 procent av portföljen, som totalt består av 34 aktier. (Källa: SKAGEN Fonder)</span>
