---
templateKey: blog-post
title: 'Fonder: Eric Strand startar verksamheten AuAg Fonder'
date: 2019-06-25T14:02:33.224Z
sponsored: false
featured: false
tags:
  - AuAg Fonder
---
STOCKHOLM (Fonder Direkt) Den tidigare Pacific-förvaltaren Eric Strand, som i början av juni lämnade fondbolaget under uppmärksammade former, har gjort klart med det nya varumärket AuAg Fonder.



Det meddelar Eric Strand på tisdagen via Twitter, där han skriver att avtal för två nya koncept kommer att skapas på torsdag.



Eric Strand meddelar även att ett samarbete med värdepappersbolaget FOF Asset Management ger honom möjligheten att ta fram och nå marknaden med nya förvaltningskoncept.



AuAg Fonder kommer att fokusera sin förvaltning på investeringar inom ädelmetaller samt grön teknik, enligt Eric Strands profilbeskrivning på Twitter.



När Eric Strand aviserade sin sorti från Pacific Fonder uppgav han via ett pressmeddelande att skälet var en avgiftsfördubbling av fonden Pacific Precious, som han förvaltade. Fondbolagets vd Peter Beckman förklarade i stället för Realtid att Eric Strand skulle lämna Pacific Fonder då Pacific Precious inte hade levererat avkastning enligt förväntan.
