---
templateKey: blog-post
title: 'Fonder: "Volatiliteten inte en bristande tillväxtaktiebubbla"'
date: 2020-09-28T12:12:31.502Z
sponsored: false
featured: false
tags:
  - Fonder
---
STOCKHOLM (Fonder Direkt) Techsektorns FAANG-bolag är inte extremt övervärderade i det breda perspektivet, men det finns enstaka aktier som har blivit för dyra. Det skriver Di och hänvisar till en analys av fondjätten T. Rowe Price.

Den korrigering som vi gått igenom under september är inte ovanlig, utan snarare hälsosam och normal. Just tekniksektorn har pressats extra hårt under rekylen, men det kännetecknar inte början på slutet för sektorns ledande roll på börsen, enligt portföljförvaltaren David Eiswert.

"Vi tror inte att den senaste tidens volatilitet är en bristande tillväxtaktiebubbla. Men vi ser en ombalansering i vissa av de bäst presterande tillväxtaktierna som har drivit börsrallyt under de senaste månaderna", skriver han enligt Di.

Den senaste tidens uppgångar har lett till att vissa bolagsvärderingar har vuxit så pass mycket att det nu anses vara riskfyllt, trots att det i grund och botten är bolag som gynnats av coronakrisen. Ett exempel som David Eiswert lyfter fram är Netfilx, där förvaltaren valt att minska sin position.

Samtidigt finns det bolag som alltjämt inte når den fulla intäktspotentialen i sina affärsmodeller och David Eiswert menar att de investeringar som har gjorts kommer att bidra till bättre marginaler kommande år. Här exemplifierar förvaltaren bolag såsom Amazon och Facebook.