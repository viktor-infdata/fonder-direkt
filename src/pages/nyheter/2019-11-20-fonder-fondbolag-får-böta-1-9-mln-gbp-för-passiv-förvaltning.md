---
templateKey: blog-post
title: 'Fonder: Fondbolag får böta 1,9 miljoner pund för passiv förvaltning'
date: 2019-11-20T14:11:58.146Z
sponsored: false
featured: false
tags:
  - Fonder
---
STOCKHOLM (Fonder Direkt) Fondförvaltaren Janus Henderson har dömts till böter på nära 1,9 miljoner pund (motsvarande cirka 23,6 miljoner kronor) av den brittiska finansövervakningsmyndigheten FCA, Financial Conduct Authority. Orsaken är att fondförvaltaren erkänt att den lurat 4.700 av sina privatkunder, det skriver Nyhetsbyrån Direkt och hänvisar till Financial Times.



Ärendet gäller vad som på engelska kallas "closet tracking", där en fond som utger sig för att vara aktivt förvaltad i själva verket i huvudsak bara följer ett eller flera index, skriver nyhetsbyrån.



Privatkunder har enligt FCA betalat nära 1,8 miljoner pund för mycket i fondförvaltningsavgifter till Henderson Invetment Funds, utan att berätta för kunderna att förvaltaren minskat andelen aktiv förvaltning av sina Japan- och Nordamerikafonder.



Förvaltaren, som sedan händelsen har gått samman med den amerikanska förvaltaren Janus, har i nära fem års tid underlåtit att berätta för kunderna att de betalade förvaltningsavgifter för vad som i praktiken var indexfonder, enligt FCA.
