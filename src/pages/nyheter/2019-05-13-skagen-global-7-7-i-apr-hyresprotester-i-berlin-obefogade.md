---
templateKey: blog-post
title: 'Skagen Global: +7,7% i apr, "hyresprotester i Berlin obefogade"'
date: 2019-05-13T08:51:55.053Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Under en månad då den globala aktiemarknaden fortsatte att klättra upp för den ökända "orosmuren" levererade aktiefonden Skagen Global en solid avkastning. I och med utvecklingen i april har fonden slagit index under såväl en månad, sedan årsskiftet, som de senaste tolv månaderna.



Det skriver portföljförvaltarna Knut Gezelius och Chris-Tommy Simonsen i en månadsrapport.



Månadens avkastning summerade till 7,7 procent i svenska kronor, vilket ger +24,6 procent sedan årsskiftet. Jämförelseindex steg med 5,8 procent i april och har ökat med 23,9 procent i år per den 30 april.

![Skagen Globals bästa och sämsta innehav sett till avkastningsbidrag i april. (Källa: Skagen Fonder)](/img/skagen13maj3.png)

<span class="image-caption">Skagen Globals bästa och sämsta innehav sett till avkastningsbidrag i april. (Källa: Skagen Fonder)</span>

I en kommentar till fondens tre bäst presterande innehav nämner förvaltarna att försäkringssektorn har sett smärre prishöjningar gå igenom vilket på marginalen kan gynna Beazley, att Microsoft kom med en stark kvartalsrapport vilket var i linje med Skagens långsiktiga investeringstes, samt att även JP Morgan rapporterade starkt, varpå aktien steg 5 procent samma dag.



Sett till fondens svagare innehav i april pekar Knut Gezelius och Chris-Tommy Simonsen på att både Edwards Lifesciences och Medtronic föll i linje med den amerikanska hälsovårdssektorn, som hade en tuff månad. Bostadsoperatören Deutsche Wohnen, som bidrog mest negativt till utvecklingen, uppges ha fallit till följd av negativt sentiment i form av Berlinbor som protesterade mot stigande hyresnivåer.



"Vi finner dessa klagomål som obefogade då Berlins hyresnivåer är låga sett i en europeisk kontext, även efter höjningar de senaste åren", meddelar förvaltarduon.



Fondens fem största exponeringar sett till geografi är USA, som svarar för 55,4 procent av portföljen, Storbritannien (11,3), Nederländerna (7,7), Tyskland (6,5) och Danmark (3,8). På sektornivå toppar finansiella tjänster, före IT och industri.

![Skagens Globals tio största innehav per den 30 april. (Källa: Skagen Fonder)](/img/skagen13maj4.png)

<span class="image-caption">Skagens Globals tio största innehav per den 30 april. (Källa: Skagen Fonder)</span>
