---
templateKey: blog-post
title: 'UB Nordamerika REIT: +0,3% i maj, "svårt uppskatta fastighetsvärden"'
date: 2020-06-15T10:40:19.144Z
sponsored: true
featured: false
tags:
  - UB AM
---
STOCKHOLM (Fonder Direkt) Fastighetsfonden UB Nordamerika REIT var upp 0,3 procent i maj. REIT-tillgångar (real estate investment trust) inom kontor och detaljhandeln hade det kämpigt medan hälsosektorn och speciella segment hade en bättre månad.

Det framgår av en månadsrapport med kommentarer från förvaltarteamet på United Bankers.

[![image](https://i.direkt.se/200615/585695801.png)](https://i.direkt.se/200615/585695801.png)

*Fondens utveckling sedan starten i december 2014. (Källa: United Bankers AM)*

Under månaden har förvaltarteamet gjort mindre ändringar i portföljen och adderat exponering mot hyresbostäder för enfamiljshushåll, framkommer det.

Fastighetsmarknaden har återhämtat sig efter det djupa raset i mars, till följd av centralbanksstimulanser, lättnader på corona-relaterade restriktioner samt att arbetsmarknaden visat sig vara i ett bättre läge än man initialt befarade.

"Det är svårt att för tillfället uppskatta intäkter och underliggande fastighetsvärden, då vi inte har en klar bild över hur Covid-19 kommer utvecklas härifrån", skriver förvaltarna.

Operativt sett har det gått bra för nödvändighetsbaserade hyresvärdar menar förvaltarna och beskriver hur två tredjedelar av hyrorna kommit in.

"Teatrar, restauranger och gym har varit de som främst begärt uppskjutna hyror. Utdelningarna har dragits ned eller ställts in helt för att förbättra bolagens likviditet", skildrar förvaltarteamet.

Vid utgången av maj handlades UB Nordamerika REIT till en rabatt mot nettotillgångsvärdet (NAV) om 16 procent, vilket är betydligt högre än den övergripande REIT-marknaden som handlas till en rabatt om 0,90 procent, enligt rapporten. Den aggregerade direktavkastningen i fonden låg på 6,3 procent.

[![image](https://i.direkt.se/200615/585695802.png)](https://i.direkt.se/200615/585695802.png)

*Fondens tio största innehav per den sistamaj. (Källa: United Bankers AM)*