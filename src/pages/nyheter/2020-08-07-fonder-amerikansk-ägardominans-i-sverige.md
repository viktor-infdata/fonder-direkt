---
templateKey: blog-post
title: "Fonder: Amerikansk ägardominans i Sverige"
date: 2020-08-07T10:39:47.327Z
sponsored: false
featured: false
tags:
  - Fonder
  - Stockholmsbörsen
---
STOCKHOLM (Fonder Direkt) De amerikanska indexjättarna dominerar i hög utsträckning ägandet på Stockholmsbörsen.

Det visar färska siffror från ägardatatjänsten Holdings.

Klart störst är Blackrock, som med sina lågkostnads-ETF:er (Ishares) och indexfonder har vuxit förvaltat kapital kraftigt de senaste åren. I Sverige uppgår förvaltat kapital till 300,2 miljarder kronor, knappt 50 miljarder mer än Swedbank Robur som noterar 254,3 miljarder. Trea och fyra på listan är indextunga Vanguard med 241,1 miljarder, och det mer aktivt orienterade Capital Group med 178,2 miljarder kronor i svenska aktier. På plats fem återfinns AMF Försäkring & Fonder med 162,2 miljarder kronor.

Bilden ser likartad ut på både Large Cap och Mid Cap, men på Small Cap-nivå faller Capital Group ut från ägarbilden.

Störst svenskt ägande sett till enskilda fonder har indexfonden Vanguard Total International Stock Market, med 118,5 miljarder kronor placerat i landet, fördelat på 112 aktier, enligt Holdings. Det kan jämföras med den svenska pensionsfonden AP7 Aktiefond, vars innehav på Stockholmsbörsen uppgår till 7,6 miljarder kronor.