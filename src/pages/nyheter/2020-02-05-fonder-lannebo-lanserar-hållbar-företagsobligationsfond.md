---
templateKey: blog-post
title: 'Fonder: Lannebo lanserar hållbar företagsobligationsfond'
date: 2020-02-05T12:11:59.854Z
sponsored: false
featured: false
tags:
  - Lannebo
---
STOCKHOLM (Fonder Direkt) Lannebo Fonder lanserar en ny företagsobligationsfond med en hållbar inriktning.

Det framgår av ett pressmeddelande.

Lannebo Sustainable Corporate Bond lanseras den 18 februari och blir fondbolagets fjärde företagsobligationsfond, men den första som enbart investerar i gröna obligationer eller obligationer utgivna av hållbara företag.

"Vi var med och investerade i världens första gröna företagsobligation som gavs ut 2013. Att marknaden vuxit så kraftigt att vi nu kan driva en hel fond med fullt fokus på hållbarhet är fantastiskt", kommenterar Karin Haraldsson som tillsammans med Katarina Ponsbach Carlsson förvaltar Lannebo Sustainable Corporate Bond.

En grön obligation är enkelt uttryckt en obligation där lånesumman är öronmärkt för att användas till ett specifikt, miljöförbättrande projekt, framkommer det.

"Vi är 'bondpickers'. Vi investerar i obligationer från bolag vars affärsmodell vi förstår, där vi träffar ledningen och tror på bolagets långsiktiga utveckling. Vi köper alltid obligationer med syftet att behålla dem löptiden ut", säger Karin Haraldsson och tillägger att Företagsobligationsfonder är ett bra alternativ för den som vill ha ett alternativ som kan ge bättre avkastning än bankkontot till begränsad risk.
