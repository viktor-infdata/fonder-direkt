---
templateKey: blog-post
title: 'Carve Capital: Åter över 5% i Attendo'
date: 2019-02-01T09:15:23.092Z
sponsored: false
featured: false
tags:
  - Attendo
  - Carve Capital
---
STOCKHOLM (Fonder Direkt) Carve Capital, bolaget bakom hedgefonden Carve, har köpt 300.000 aktier i omsorgsbolaget Attendo, varpå ägandet uppgår till 5,0 procent av kapital och röster.

Det framgår av ett flaggningsmeddelande.

Carve Capital har med liten marginal legat på olika sidor om 5-procentsstrecket sedan sommaren 2017.

Carve, som är en akronym för Cross Asset Relative Value Equity, ägs till 53 procent av fondförvaltarna och till 47 procent av Brummer & Partners.

Bland övriga fondaktörer märks på senare tid minskningar i Attendo från Didner & Gerge, Pareto Fonder, OP Fonder, SEB Fonder, Nordea Fonder samt Danske Invest.

Ökningar noteras hos Swedbank Robur, Tredje AP-fonden, Gladiator och Catella Fonder. Det visar data från Holdings och avser transaktioner gjorda i december 2018.

Didner & Gerge Aktiefond är den fond med störst absolut ägande i Attendo. Fondens post är värd cirka 850 miljoner kronor, visar data från Morningstar.
