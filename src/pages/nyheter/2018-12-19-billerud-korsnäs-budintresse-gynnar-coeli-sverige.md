---
templateKey: blog-post
title: 'Billerud Korsnäs: Budintresse gynnar Coeli Sverige'
date: 2018-11-01T12:14:08.436Z
sponsored: false
featured: false
tags:
  - Coeli
---
STOCKHOLM (Fonder Direkt) Billerud Korsnäs aktie stiger markant på torsdagsmorgonen, nära 15 procent efter en dryg halvtimmes handel, efter att Dagens Industri rapporterat att flera aktörer är intresserade av att lägga bud på bolaget.

"Ett stort amerikanskt riskkapitalbolag, och sedan en kinesisk grupp inom packaging", säger en industrikälla till tidningen om vilka som just nu är de hetaste intressenterna.

Budintresset uppges vara en följd av den svaga kursutvecklingen för förpackningsbolagets aktie, som backat från nivåer kring 140 kronor i våras till 108:50 på onsdagen.

Vad gäller fondägandet har Coeli Sverige störst exponering, med 4,8 procent, följt av PriorNilsson Idea (4,5), Case Power Play (4,5), Danske Invest Sverige Fokus (4,1) samt Sydinvest Scandi (4,0). Det visar data från Morningstar per den 30 september (31 augusti för Sydinvest Scandi)
