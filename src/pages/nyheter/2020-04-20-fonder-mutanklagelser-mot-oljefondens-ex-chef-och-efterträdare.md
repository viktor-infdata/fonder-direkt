---
templateKey: blog-post
title: 'Fonder: Mutanklagelser mot oljefondens ex-chef och efterträdare'
date: 2020-04-20T09:47:41.562Z
sponsored: false
featured: false
tags:
  - Fonder
---
STOCKHOLM (Fonder Direkt) Den avgående chefen för den norska oljefonden, Yngve Slyngstad, har erkänt att han mottagit en olämplig gåva i form av en resa i privatjet från en utomstående i samband med arbetet den gigantiska fonden. Givaren var hedgefondmiljardären Nicolai Tangen - Yngve Slyngstads sedermera valda efterträdare. Det skriver Nyhetsbyrån Direkt.

Under helgen erkände Yngve Slyngstad att han mottagit en etiskt klandervärd gåva från hedgefondmiljardären Nicolai Tangen och saken utreds av Norges centralbank samt av dess nomineringskommitté som nu inkallat till extramöte för att redogöra i om tillsättningen ska tas om. Yngve Slyngstad har också vidgått att han diskuterade frågan om vem som skulle bli hans efterträdare med Nicolai Tangen, men svurit sig fri från mutanklagalser.

Politiker och facktoppar i Norge var under helgen ute och kallade upplägget, där Nicolai Tangen stod för logi och hemresa från Pennsylvania för Yngve Slyngstad, för mutlik.

"Vi kräver total genomlysning av vad som framstår som århundradets smörjarresa. Det är något misstänkt med den här typen av arrangemang där finanseliten köper sig nätverk på stängda seminarier", sade fackföreningen Fellesforbundets ledare Jørn Eggum, till VG.

Norges Bank-chefen Øystein Olsen var på måndagen ute och avvisade att saken skulle ha någon som helst bäring på tillsättandet av den tidigare hedgefondstjärnan Nicolai Tangen som ny chef över världens största statliga investeringsfond.

"Yngve Slyngstad har bekräftat att han bjöds in mot bakgrund av bankens verksamhet. Slyngstad påpekar att han borde ha tagit ett reguljärt flyg som betalats av Norges Bank", sade centralbankschef Øystein Olsen på måndagen.

Skälet till att han kan vara så säker på att oegentligheter inte är att tala om är att Yngve Slyngstad inte var involverad i valet av sin efterträdare.

"Det är självklart att den här typen av upplägg väcker uppmärksamhet, men när det gäller anställningen av Nicolai Tangen så är det bra att vi får veta sanningen. Men det finns absolut ingen koppling mellan resan och de värderingar som utgjorde processen vid anställningen av Nicolai Tangen" sade Øystein Olsen till NRK.

Nicolai Tangens tillsättning gick dock inte odebatterad genom det offentliga Norge. Hedgefondmiljardärens kopplingar till höga politiker har varit omtvistad och kritiserad länge och i helgen meddelade statsminister Erna Solberg att justitieministern förklarat sig jävig i frågan på grund av personliga band till Nicolai Tangen.

Tillsättningen har också kritiserats som tondöv med utgångspunkt i att Nicolai Tangen har gott om förbindelser till skatteparadis.