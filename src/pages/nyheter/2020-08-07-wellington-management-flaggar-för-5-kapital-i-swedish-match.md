---
templateKey: blog-post
title: "Wellington Management: Flaggar för 5% kapital i Swedish Match"
date: 2020-08-07T09:44:42.617Z
sponsored: false
featured: false
tags:
  - Wellington Management
---
STOCKHOLM (Fonder Direkt) Den amerikanska fondförvaltaren Wellington Management har ökat innehavet i Swedish Match med drygt 5,4 miljoner aktier till totalt drygt 8,1 miljoner aktier, motsvarande 5 procent av kapitalet och aktierna.

Det framgår av ett flaggningsmeddelande.

Köpet innebär att förvaltaren placerar sig som näst största ägare av tobaksbolaget, som nu är Wellingtons tredje största nordiska innehav efter Astra Zeneca och Genmab, enligt data från Holdings.

Wellington hade vid halvårsskiftet ett innehav på 2,7 miljoner aktier i Swedish Match, motsvarande 1,7 procent av kapitalet och rösterna.

Störst Swedish Match-innehav bland Wellington-förvaltade fonder har J Hancock International Growth Fund med knappt 2 miljoner aktier. Bland övriga nordiska bolag i denna portfölj märks Astra Zeneca, Novo Nordisk och EQT, enligt data från Morningstar.