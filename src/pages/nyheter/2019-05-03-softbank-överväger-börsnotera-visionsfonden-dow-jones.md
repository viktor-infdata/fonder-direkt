---
templateKey: blog-post
title: 'Softbank: Överväger börsnotera Visionsfonden - Dow Jones'
date: 2019-05-03T12:52:05.092Z
sponsored: false
featured: false
tags:
  - Visionsfonden
  - Softbank
---
STOCKHOLM (Fonder Direkt) Softbank överväger att börsnotera den gigantiska Visionsfonden, som drivs tillsammans med Saudiarabien.



Det rapporterar Dow Jones med hänvisning till källor och har även återgetts av Nyhetsbyrån Direkt på fredagen.



Visionsfonden har som delsyfte att investera inom ny teknologi med avsikten att framtidssäkra Saudiarabien genom diversifiering bort från sitt oljeberoende.



Visionsfondens tillgångar uppskattas i dag till runt 100 miljarder dollar, med ankarinnehav i både noterade och onoterade techbolag såsom Uber, Grab, Flipkart och Nvidia. Fonden administreras av japanska Softbank och dess färgstarke vd Masayoshi Son.



Enligt uppgifter till Wall Street Journal avser också oljerika Oman investera "åtskilliga miljarder dollar" i Visionsfonden. Masayoshi Son ser också över möjligheterna att starta en andra fond i samma storlek som Visionsfonden eller ännu större.
