---
templateKey: blog-post
title: "AP7: Får Google att lägga 2,8 miljarder på mångfald"
date: 2020-10-05T11:26:40.225Z
sponsored: false
featured: false
tags:
  - AP7
---
STOCKHOLM (Fonder Direkt) Svenska pensionsförvaltaren AP7 har nått en förlikning med Alphabet, som är moderbolag till Google. Bolaget ska göra ett antal åtgärder och under de kommande tio åren investera 310 miljoner dollar, motsvarande 2,8 miljarder kronor, för att förbättra mångfald och inkludering inom koncernen. Det framgår av ett pressmeddelande.

"Den här förlikningen känns jättebra både för de anställdas skull på Google och för aktieägarnas skull. Sexuella trakasserier drabbar många fler än de direkta berörda. För att vi som ägare ska kunna driva förändring genom rättsprocesser krävs det speciella förutsättningar. Det här fallet visar dock att det kan vara ett väldigt effektivt sätt under rätt omständigheter", säger Richard Gröttheim, vd AP7.

Just juridiska processer är ett av AP7:S ägarstyrningsverktyg för att påverka bolagen de äger. Syftet med rättsprocesserna är både att påtala och avskräcka bolagen från oegentligheter och att få tillbaka pengar om bolag behandlat aktieägare felaktigt.