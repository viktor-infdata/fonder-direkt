---
templateKey: blog-post
title: 'Storbritannien: Aktiefonder hetast i december, rekorduttag för fastigheter'
date: 2020-01-08T08:34:38.964Z
sponsored: false
featured: false
tags:
  - Fonder
---
STOCKHOLM (Fonder Direkt) Aktiefonder avslutade 2019 i topp då utfallet i Storbritanniens val gav de brittiska investerarna nytt förtroende för aktiemarknaden, samtidigt noterade fastighetsfonder rekordhöga utflöden.

Det skriver branschsajten Funds Europe.

Totalt flödade 2 miljarder pund in i aktier under december, vilket var mer än under någon månad de senaste två åren. Hälften av denna summa tilldelades brittiska fonder medan resterande gick till globala och nordamerikanska fonder.

"På resultatdagen - då det framgick att Boris Johnson och hans Tories tog hem en övertygande valseger - nästan tredubblades inflödena till 153 miljoner punds, enligt senaste flödesdata från fondernas transaktionsnätverk Calastone. Sett till 2019 hade brittiska aktiefonder ett nettoinflöde på 1,5 miljarder pund", skriver Funds Europe.

Det såg dock dystrare ut för fastigheter. Trots att utflödena minskades något efter valresultatet så noterades ändock ett totalt nettoutflöde om 314 miljoner under december, den näst högsta siffran någonsin. Totala nettoutflödet för fastighetsfonder under 2019 blev 2,2 miljarder pund.

"December visade med vilken kraft politik kan påverka aktiviteten hos investerare. Tecken på framsteg i handelskonflikten mellan USA och Kina kombinerat med den överlägsna vinsten för det konservativa partiet genererade en enorm vändning i riskaptiten, med fördel för aktiefonder", kommenterade Edward Glyn, global marknadschef på Calastone.

Enligt Edward Glyn är dock framtiden fortfarande osäker vad gäller Storbritannien, då han påpekar att detta endast är slutet på början av brexit-historien.
