---
templateKey: blog-post
title: 'Invesco: Investerat ytterligare 300 mln usd i Grab'
date: 2019-06-27T10:07:38.813Z
sponsored: false
featured: false
tags:
  - Invesco
---
STOCKHOLM (Fonder Direkt) Kapitalförvaltaren Invesco har gjort en tilläggsinvestering om 300 miljoner dollar i skjutsdelningsbolaget Grab, som en del i det Singaporebaserade bolagets planer på att ta in totalt 6,5 miljarder dollar i år.

Det rapporterar Reuters.

"Tilläggsinvesteringen i Grab tar Invescos totala ägande i bolaget till 703 miljoner dollar och bekräftar deras tro på Grabs vision och planer i regionen", ska Grab ha framfört på torsdagen.

I april meddelade Grab att bolaget ämnar ta in kapital om ytterligare 2 miljarder dollar i år, utöver de 4,5 miljarder dollar som bolaget några veckor hade fått in i vad som var Sydostasiens hittills största runda av privat finansiering, enligt Reuters.

"Vi har bevakat Sydostasien nära och har stor tilltro till Grabs förmåga att ta vara på nya möjligheter över hela spektrumet av on-demand-mobilitet, leveranser och finansiella tjänster i regionen", framhåller Justin Leverenz som är förvaltare vid Invesco Emerging Markets.
