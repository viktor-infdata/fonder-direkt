---
templateKey: blog-post
title: "Danske Bank: God riskaptit, men också gott om risker - Landeborn"
date: 2020-06-08T12:44:40.002Z
sponsored: true
featured: false
tags:
  - Danske Bank
---
STOCKHOLM (Fonder Direkt) Riskaptiten var på topp under veckan som gick. Börsen fick stöd av nya finans- och penningpolitiska stimulanser och att ekonomin fortsätter öppnas upp. Veckan skräll var att arbetslösheten i USA oväntat sjönk. Det skriver Maria Landeborn, senior strateg och sparekonom på Danske Bank i ett veckobrev.

"Fredagens amerikanska arbetsmarknadsstatistik visade oväntat att arbetslösheten sjönk från 14,7 till 13,3 procent i maj, vilket tyder på att ekonomin växlar upp mycket snabbare än väntat. Förhandsprognoserna pekade på en kraftig ökning av arbetslösheten till närmare 19 procent. Den enorma skillnaden mellan estimat och verklighet visar hur hög osäkerheten fortfarande är, och hur svårt det är att förutse hur återhämtningen blir", skriver Maria Landeborn.

En annan positiv faktor för aktiemarknaden är att den globala ekonomin fortsätter att öppnas upp, konstaterar sparekonomen och beskriver hur de flesta länder i Europa och USA ser ut att kunnat ha lättat på 80-90 procent av restriktionerna i slutet av juni. Det starka sentimentet på marknaden fick också bränsle av nya penning- och finanspolitiska stimulanser i Europa och Tyskland.

"Danske Bank Spending Montitor, som mäter alla transaktioner med kort och MobilePay i Danmark, visar att aktiviteten nu närmar sig normala nivåer. Baserat på den senaste tidens utveckling bedömer vi att chansen att vi får en kraftfull konjunkturåterhämtning ökat något, och risken för en utdragen kris har minskat något", meddelar hon.

Även om saker och ting verkar röra sig i rättriktning lyfter sparekonom ett par risker, bland annat protesterna i USA som samlat stora folkmassor vilket kan leda till en ökad spridning av coronaviruset.

"På tillväxtmarknaderna är situationen inte under kontroll, och listan över länder där spridningstakten ökar är lång. Brexit närmar sig också, och innan den 1 juli måste EU och Storbritannien enas om huruvida övergångsperioden ska förlängas eller inte. Kommentarer från EU förra veckan tydde på att det inte skett några som helst framsteg i förhandlingarna. Slutligen fortsätter också spänningarna mellan USA och Kina att öka", skriver Maria Landeborn.

Sedan börsen nådde botten den 23 mars har globala aktier stigit över 35 procent. På tolv månaders sikt ser Danske Bank fortfarande potential i aktier, och behåller därför en liten övervikt i aktier jämfört med obligationer.

"I närtid är dock osäkerheten hög efter den senaste tidens börsrally, och uppgången kan mycket väl vara på väg att ta en paus med ökad volatilitet till följd", resonerar sparekonomen.

Vad gäller regioner föredrar Danske Bank USA och menar att den amerikanska aktiemarknaden har en hög andel kvalitetsbolag som brukar stå emot osäkerhet relativt väl. På räntesidan ser Danske Bank bäst relation mellan risk och avkastning i investment grade, det vill säga företagsobligationer med hög kreditvärdighet.