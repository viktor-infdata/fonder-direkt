---
templateKey: blog-post
title: 'Getinge: Fonderna som gläds åt rapportuppgång'
date: 2019-10-18T09:50:18.724Z
sponsored: false
featured: false
tags:
  - Fonder
---
STOCKHOLM (Fonder Direkt) Medicinteknikbolaget Getinge var upp 20 procent strax innan lunchtid på fredagen efter att ha redovisat ett klart högre justerat ebita-resultat än vad analytikerna hade räknat med. Aktien fortsatte därmed årets återhämtning från de senaste årens klena kursutveckling.



Kvartalsrapporten levererade bättre resultatsiffror än vad som var förväntat och enligt bolagets vd är den underliggande efterfrågan fortsatt god.



Det finns ett stort antal svenska fonder som är investerade i Getinge B, men endast nio stycken har en portföljvikt i bolaget över 2 procent. Bland dessa har Adrigo Hedge, Dynamica 80 Sverige samt Öhman Småbolagsfond över 5 procent, enligt senaste inrapporteringen till Morningstar som var sista juni för Adrigo Hedge och Öhman Småbolagsfond och sista september för Dynamica 80 Sverige.



Sett till transaktioner uppgav dock tre av fonderna att de minskat sitt innehav i Getinge vid den senaste inrapporteringen till Morningstar. AMF Aktiefond Småbolag minskade med 35.000 aktier, Nordic Equities Select med 4.200 aktier och Adrigo Hedge uppgav att drygt 155.000 aktier hade avyttrats.

![](/img/getinge.png)

Sett till transaktioner uppgav dock tre av fonderna att de minskat sitt innehav i Getinge vid den senaste inrapporteringen till Morningstar. AMF Aktiefond Småbolag minskade med 35.000 aktier, Nordic Equities Select med 4.200 aktier och Adrigo Hedge uppgav att drygt 155.000 aktier hade avyttrats.

Dynamica 80 Sverige ökade å andra sidan med 100.000 aktier inför rapporten. Även XACT Sverige drog en vinstlott genom att köpa in nästan 271.000 aktier och addera Getinge som ett nytt innehav i portföljen i slutet av september.
