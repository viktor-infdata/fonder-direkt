---
templateKey: blog-post
title: 'Atlas Impact Partners: Lanserar påverkansfokuserad aktiehedgefond'
date: 2019-05-24T13:34:45.620Z
sponsored: false
featured: false
tags:
  - Atlas Impact Partners
---
STOCKHOLM (Fonder Direkt) Kapitalförvaltaren Atlas Impact Partners är på väg att lansera en av de första lång/kort-aktiefonderna med ett påverkanstema.

Det rapporterar branschsajten Institutional Investor.

Hedgefonden kommer att investera i bolag som utvecklar hållbara lösningar för miljö och samhälle, samt gå kort i aktier i bolag vars verksamhet bedöms skada världen.

Atlas uppges ta hänsyn till ESG-faktorer, men gå längre än så genom att enbart investera i bolag som adresserar samhällets stora problem.

"Vad ett företag producerar är avgörande för vilken påverkan det har. Produkten eller tjänsten i fråga har antingen en del i att lösa ett stort problem, eller förstärker ett av de problemen. Vi är inte tvetydiga vad gäller påverkan", säger Atlas medgrundare Rob Brown i en intervju med Institutional Investor om den nya fonden.

Fondens lansering väntas offentliggöras formellt nästa vecka.
