---
templateKey: blog-post
title: Skanskas ras tungt för Aktiespararna Direktavkastning
date: 2018-10-19T08:54:52.876Z
sponsored: false
featured: false
tags:
  - Skanska
---
STOCKHOLM (Fonder Direkt) Skanska vinstvarnade på torsdagskvällen, då man aviserade nedskrivningar om 1,3 miljarder kronor i USA, och aktien hade på fredagsförmiddagen tappat 8,2 procent.



Analyshuset Kepler Cheuvreux menar att Skanskas kostnadsutveckling i USA är klart oroande och skriver att "sex raka kvartal med nedskrivningar i USA sätter företagets trovärdighet på spel".



Placerare har de tre senaste åren pendlat mellan hopp och förtvivlan gällande Skanskas aktiekurs, som för tillfället noterar en nedgång om 3,4 procent under perioden, exklusive utdelningar.

![](/img/562226801.png)

De fonder med högst exponering mot bolaget är Aktiespararna Direktavkastning, vars portfölj till 6,6 procent består av Skanskaaktier, Swedbank Robur Sweden High Dividend (6,2), Aktie-Ansvar Sverige (5,8), Lannebo Utdelningsfond (5,5) samt Öhman Sverige Fokus. Det visar data från Morningstar per den 30 september, där det även framgår att Aktiespararna Direktavkastning ökade sitt innehav i Skanska i september, samtidigt som Aktie-Ansvar Sverige minskade.
