---
templateKey: blog-post
title: "Fonder: Bästa långsiktiga sparformen enligt spararna"
date: 2020-08-17T10:16:23.218Z
sponsored: false
featured: false
tags:
  - Fonder
---
STOCKHOLM (Fonder Direkt) Fonder toppar listan över bästa sparform för långsiktigt sparande. När fondspararna väljer fond är information om avgifter viktigast - men tre av fyra sparare känner inte till att fondernas utveckling visas efter avgifter. Det visar Fondbolagens förenings Fondspararundersökning 2020.

41 procent av svenskarna anser att fonder är den sparform som är bäst för långsiktigt sparande, följt av aktier (11 procent) och sparkonto (10 procent).

Den viktigaste informationen enligt spararna när de väljer fond är information om avgifter och risknivå. 40 procent tittar också på om fonden har en hållbar inriktning. Fler kvinnor än män uppgav även att information om fonden har en hållbar inriktning är mycket viktig.

Ungefär hälften av spararna är villiga att ta högre risk för att få högre avkastning. Motsatts till vikten över hållbar inriktning så är det männen som är mer riskvilliga än kvinnor.

"Fonder har historiskt levererat fin avkastning till de svenska spararna. Det i kombination med att det är enkelt att komma igång med ett fondsparande, exempelvis genom ett regelbundet månadssparande, bidrar säkert till fondernas popularitet", säger Gustav Sjöholm, sparekonom på Fondbolagens förening.

"När man väljer fond är det viktigt att bestämma vilken tidshorisont man vill ha i sitt sparande, sen ta reda på fondens risknivå och avgift precis som många sparare gör. Fondens historiska utveckling kan också vara intressant att titta på och då är det bra att veta att alla avgifter är avdragna när värdeutvecklingen visas. Den informationen verkar inte ha nått fram till spararna", tillägger Gustav Sjöholm.