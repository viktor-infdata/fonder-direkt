---
templateKey: blog-post
title: 'MRG: Sand Grove flaggar för nästan 9% av aktierna'
date: 2018-11-06T11:45:00.278Z
sponsored: false
featured: false
tags:
  - Sand Grove
---
STOCKHOLM (Fonder Direkt) Sand Grove Capital har köpt aktier i MRG varefter innehavet uppgår till drygt 3,6 miljoner aktier, motsvarande 8,9 procent av kapital och röster i betting- och gamblingbolaget.


Det framgår av ett flaggningsmeddelande.


Sand Grove ägde inga aktier i MRG sedan tidigare, enligt meddelandet.


Transaktionen som ledde fram till flaggningen gjordes den 1 november. Den 31 oktober lade William Hill ett bud om 69 kronor per aktie.


Sand Grove, som grundades november 2014, är baserat i London och beskriver sig själv på sin hemsida som en alternativ fondförvaltare. Firman använder sig av en "händelsedriven" strategi med fokus på Europa.


En titt i Nyhetsbyrån Direkts arkiv visar att Sand Grove tagit position i Victoria Park samt i Transcom i samband med budsituationer i dessa bägge bolag.
