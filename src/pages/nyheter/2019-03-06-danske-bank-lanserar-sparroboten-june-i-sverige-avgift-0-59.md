---
templateKey: blog-post
title: 'Danske Bank: Lanserar sparroboten June i Sverige, avgift 0,59%'
date: 2019-03-06T11:21:56.505Z
sponsored: true
featured: false
tags:
  - Danske Bank
  - June
---
STOCKHOLM (Fonder Direkt) Danske Bank lanserar sparroboten June, som baserat på individens ekonomi och förutsättningar ger personliga rekommendationer och sätter igång ett automatiserat fondsparande, i Sverige.

Det framgår av ett inlägg på Danske Banks nyhetsportal Nextconomy.

Tjänsten lanserades i Danmark i maj 2017 och har drygt 22.000 användare, enligt Dagens Industri.

De pengar som placeras via June kommer att investeras i aktier och obligationer via underliggande fonder, varav samtliga i stort sett är indexfonder, framgår av information på hemsidan [junespara.se](junespara.se).

Junes fonder använder sig av screening för att följa principer för ansvarsfulla investeringar, vilket i praktiken innebär att fonderna inte investerar i kontroversiella vapen såsom klusterbomber, i bolag som inte följer mänskliga rättigheter samt i bolag vars intäkter huvudsakligen kommer från kol eller oljesand, enligt hemsidan.

Investeringar görs både i Danske Banks egna fonder och i fonder från externa leverantörer. Avseende Danske Banks fonder gäller för sparroboten bankens principer om ansvarsfulla investeringar, som kan nås [här](https://danskebank.se/privat/om-oss/hallbarhet/ansvarsfulla-kundrelationer/ansvarsfulla-investeringar). För externa fonder utgår June från indexleverantören MSCI:s SRI-index.

Att spara med June kostar 0,59 procent i årlig avgift och minsta investeringsbelopp är 100 kronor. Tjänsten nås på ovan nämnd hemsida samt som app i App Store.

Danske Banks affärsutvecklingschef Martin Hagman tror att intresset för den automatiserade spartjänsten kommer bli än större i Sverige än vad som varit fallet i Danmark.

"Vi hoppas på en rejäl volymtillväxt. Svenskar är mer erfarna kring investeringar och sparande, dessutom är befolkningen större än i Danmark", säger han till Di.

I och med lanseringen i Sverige tar sparroboten upp kampen på området automatiserade spartjänster med aktörer såsom Lysa, Avanza Auto, Nordnets Robosave, Opti samt Nordeas Nora.
