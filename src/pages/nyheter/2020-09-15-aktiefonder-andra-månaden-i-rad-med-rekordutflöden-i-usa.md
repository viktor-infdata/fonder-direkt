---
templateKey: blog-post
title: "Aktiefonder: Andra månaden i rad med rekordutflöden i USA"
date: 2020-09-15T09:34:05.939Z
sponsored: false
featured: false
tags:
  - Fonder
---
STOCKHOLM (Fonder Direkt) Amerikanska aktiefonder noterade sin andra månad i rad med rekordutflöden i augusti. Det skriver Morningstar.

Det totala utflödet för amerikanska aktiefonder landade på 52 miljarder dollar, vilket översteg det tidigare rekordet i juli på 45,3 miljarder dollar. Både aktiva och passiva förvaltare stor inför massiva utflöden och delade på rekordsumman med 27,4 respektive 24,6 miljarder dollar i utflöden vardera. Vad gäller sektorer favoriserade investerare fortsatt aktiefonder inom teknik och hälsovård.

Samtidigt njöt obligationsfonder av inflöden om 76,6 miljarder, varav 49,8 gick till aktivt förvaltade obligationsfonder. Även råvarufonder hade en bra månad med stora inflöden och det totala inflödet för året går mot sitt bästa år någonsin med 41,8 miljarder dollar i inflöden hittills i år.