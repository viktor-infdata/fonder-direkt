---
templateKey: blog-post
title: 'UB Infra: -0,5% i nov, rotation bort från infrastruktur sänkte'
date: 2019-12-10T09:37:04.252Z
sponsored: true
featured: false
tags:
  - United Bankers
---
STOCKHOLM (Fonder Direkt) En bättre riskaptit på marknaden i november resulterade i rotation in i mer cykliska bolag och ur defensiva sektorer som infrastruktur. Den globala infrastrukturfonden UB Infra tappade 0,5 procent i november och noterar därmed en avkastning om 20,1 procent hittills i år, sett till basvalutan euro. Världsindexet MSCI World (TR) noterade samtidigt en uppgång om 4,0 procent för november.



Det framgår av en månadsrapport från fondförvaltaren Pekka Niemelä. I svenska kronor tappade fonden 2,3 procent i november, vilket innebär en uppgång om 24,4 procent hittills i år.

![Avkastning för UB Infra och jämförelseindex MSCI World sedan fondens start i januari 2006. (Källa: UB AM)](/img/ub-infra.png "Avkastning för UB Infra och jämförelseindex MSCI World sedan fondens start i januari 2006. (Källa: UB AM)")

_Avkastning för UB Infra och jämförelseindex MSCI World sedan fondens start i januari 2006. (Källa: UB AM)_

"En del marknadskommentatorer är av den uppfattningen att marknaden nu tillfälligt bottnat och igen är på väg uppåt. Vi är inte fullt så optimistiska och tror att marknaden sannolikt går in i ett mer neutralt läge efter en positiv november månad", kommenterar fondförvaltaren marknadsläget.



Sett till portföljförändringar uppger Pekka Niemelä att UB Infra köpte bolag inom eldistribution i USA och Australien och amerikanska bolag inom vattenrening och distribution medan japanska flygplatsbolag avyttrades.



Portföljens tre innehav med bäst utveckling i november var Edison International, som steg 13,9 procent, Centrica med en uppgång på 12,2 procent, samt Enbridge, vars aktie klättrade 7,4 procent, enligt rapporten.



På en aggregerad nivå uppgår portföljens P/E-tal i dagsläget till 17,7, P/B-talet ligger på 2,2, samtidigt som direktavkastningen noterar 4,0 procent. Detta är snarlikt hur det såg ut för sex månader sedan, då motsvarande siffror var 17,3, 2,1, respektive 4,1.

![Fondens exponering på landnivå samt inom olika infrastruktursegment, i procent. (Källa: United Bankers AM)](/img/ub-infra2.png "Fondens exponering på landnivå samt inom olika infrastruktursegment, i procent. (Källa: United Bankers AM)")

_Fondens exponering på landnivå samt inom olika infrastruktursegment, i procent. (Källa: United Bankers AM)_
