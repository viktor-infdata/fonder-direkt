---
templateKey: blog-post
title: "Blackrock: Högre avgifter gav 27% högre vinst under Q3"
date: 2020-10-13T13:03:01.857Z
sponsored: false
featured: false
tags:
  - Blackrock
---
STOCKHOLM (Fonder Direkt) Blackrock, världens största kapitalförvaltare, rapporterade 27 procent högre nettovinst under det tredje kvartalet. Resultatet fick stöd av högre avgifter. Det skriver Reuters.

Blackrock överträffade marknadens förväntningar för femte kvartalet i rad och börslyft runt om i världen lyfte värdet på tillgångarna, framkommer det.

Nettointäkterna steg till 1,42 miljarder dollar under kvartalet, att jämföra med 1,12 miljarder dollar samma period året innan. Vid slutet på det tredje kvartalet uppgick Blackrocks förvaltade tillgångar till 7.810 miljarder dollar, vilket var högre än det andra kvartalet då summan landade på 7.320 miljarder.