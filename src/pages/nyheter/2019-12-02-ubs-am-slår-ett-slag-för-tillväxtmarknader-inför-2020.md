---
templateKey: blog-post
title: 'UBS AM: Slår ett slag för tillväxtmarknader inför 2020'
date: 2019-12-02T11:19:42.830Z
sponsored: false
featured: false
tags:
  - UBS AM
---
STOCKHOLM (Fonder Direkt) Kapitalförvaltaren UBS Asset Management ställer sig positiv gentemot tillväxtmarknadsinvesteringar inför 2020, vad gäller såväl aktier och obligationer som valutor.



Det rapporterar Reuters med hänvisning till en investerarpresentation i Singapore.



Grundtesen bakom ställningstagandet är att USA:s ekonomiska övertag (outperformance) kommer att avta samtidigt som dollarn försvagas och tillväxt förväntas på tillväxtmarknader.



"Vi kommer att se en tillväxtförbättring utanför USA. Den amerikanska ekonomin kommer fortfarande prestera OK, men inte överprestera", ska Evan Brown, som är strategichef för multitillgångar På UBS AM, ha sagt på presentationen.



Särskilt intressant uppgavs kreditmarknader vara, med goda möjligheter inom obligationer i Kina samt i andra asiatiska länder. Att investera i tillväxtmarknadsobligationer är ett attraktivt alternativ till dyra utvecklade länder i dagsläget, uttalade Evan Brown, som även pekade på att dollarn är övervärderad och sannolikt kommer att falla. En svagare amerikansk dollar vore välkommet för många tillväxtmarknadsländer som har lån upptagna i denna valuta.



Det positiva budskapet om tillväxtmarknader följer på uppgraderingar från JP Morgan AM och Morgan Stanley i november.
