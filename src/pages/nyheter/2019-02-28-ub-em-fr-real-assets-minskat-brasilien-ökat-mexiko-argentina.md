---
templateKey: blog-post
title: 'UB EM Fr Real Assets: Minskat Brasilien, ökat Mexiko, Argentina'
date: 2019-02-28T14:01:09.374Z
sponsored: true
featured: false
tags:
  - UB AM
---
STOCKHOLM (Fonder Direkt) Lättande policyåtgärder övervägde konjunkturoron i januari, då aktiemarknader studsade tillbaka ordentligt efter en usel avslutning på 2018.



Det skriver Infrastruktur- och fastighetsfonden UB EM Frontier Real Assets förvaltare Tuomas Kallunki i en kommentar, där han mer specifikt pekar på den kinesiska regeringens skattelättnader och kapitalinjektioner i banksystemet, samt amerikanska Federal Reserves bekräftade skifte mot en mjukare hållning vad gäller kvantitativa åtstramningar.



Fonden, som även förvaltas av Aki Kostiander och Pekka Niemelä, steg 9,6 procent under januari i basvalutan euro, medan avkastningen i svenska kronor blev 12,3 procent.

![Fondutveckling sedan start den 30 maj 2018. (Källa: UB AM)](/img/ub28feb.png)

<span class="image-caption">Fondutveckling sedan start den 30 maj 2018. (Källa: UB AM)</span>

Bolag inom kategorin reala tillgångar hade generellt sett en stark månad i januari och utvecklingsmarknader var inget undantag. Förvaltaren menar att en bidragande orsak till fondens branta uppgång var lägre räntor på tillväxtmarknader, då sektorn reala tillgångar kan anses vara förknippad med en viss räntekänslighet.



Brasilianska "utilities" hade i januari sin andra starka månad på rad och fonden uppges ha reducerat sina innehav i dessa aktier i takt med uppgångarna. Likviderna från Brasilienförsäljningarna investerades huvudsakligen i mexikanska REIT:s, och i viss utsträckning i argentinska infrastrukturbolag, skriver Tuomas Kallunki.



Vid januari månads utgång var fondens tio största innehav följande:

![Källa: UB AM](/img/ub28feb2.png)

<span class="image-caption">Källa: UB AM</span>

På landnivå låg Mexiko i toppen med 14,5 procent av portföljen. Därpå följde Filippinerna (13,9 procent), Thailand (13,5), Malaysia (11,0) samt Indonesien (9,8). Fördelningen på sektornivå var 58,0 procent infrastruktur och 38,3 procent REIT (eller bolag med REIT-karaktär). Resterande 3,7 procent bestod av kassa.
