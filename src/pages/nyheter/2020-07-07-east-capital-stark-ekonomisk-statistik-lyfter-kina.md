---
templateKey: blog-post
title: "East Capital: Stark ekonomisk statistik lyfter Kina"
date: 2020-07-07T10:38:21.791Z
sponsored: true
featured: false
tags:
  - East Capital
---
STOCKHOLM (Fonder Direkt) Ekonomisk statistik har fortsatt att förbättrats och för Kinas del kom PMI siffror för tillverkningsindustrin och tjänstesektorn i juni månad in betydligt högre än marknaden hade förväntat sig, vilket i sin tur utlöste ett börsrally. Det skriver Dmitriy Vlasov, förvaltare East Capital China A-Shares, i en marknadskommentar.

Förvaltaren meddelar att fonden steg med 6,1 procent i dollar under måndagen tack vare en stark utveckling bland fondens innehav inom finans, fastigheter och råvaror.

"Under första halvåret 2020 var dessa sektorer svaga på grund av covid-19 som sänkte den ekonomiska tillväxten. Ny statistik tyder emellertid tydligt på att ekonomin är i återhämtningsläge och detta har triggat intresse för dessa sektorer på börsen med tanke på attraktiva värderingar och förbättrade vinstprognoser", resonerar Dmitriy Vlasov.

Förvaltaren radar även upp annan statistik som kom in starkt, bland annat månadens preliminära statistik för bostadsförsäljning som visade en ökning med 14 procent på årsbasis. Han imponerades också över siffran för försäljning av lastbilar, som var upp med 60 procent i juni.