---
templateKey: blog-post
title: 'Jupiter Gl Abs Ret: Björnmarknaden inte över, gillar UK-aktier'
date: 2019-02-21T09:53:33.100Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Januaribörsen har varit nästan obotligt positiv. Det är dock inte starten på en långvarig återhämtning, utan snarare ett "björnmarknadsrally".

Det skriver fondförvaltaren James Clunie i en månadskommentar för aktiehedgefonden Jupiter Global Absolute Return.

Under en rusande januaribörs presterade Jupiter Global Absolute Return -0,2 procent. Förlusterna i de korta positionerna, till exempel Netflix och Amazon, var större än uppgångarna i de långa dito, skriver James Clunie. Flera av de korta innehavens utveckling har förvånat kapitalförvaltaren:

"Transdigm har en ohållbar balansräkning, men investerare fokuserar mer på bolagets aktieåterköpsprogram än på riskerna", skriver han.

I långa portföljen utmärkte sig råvarusektorn med bolag som Rio Tinto, Fresnillo och BP positivt, skriver James Clunie. Som en särskilt intressant investering i långa portföljen nämns brittiska Serco Group, som tillhandahåller diverse samhällstjänster.

"Serco Group är ett exempel på ett av de attraktivt prissatta bolag som finns i Storbritannien för tillfället", skriver förvaltaren.

Januaribörsen visade troligen prov på ett tillfälligt avbrott i björnmarknaden, enligt James Clunie. Förvaltaren nämner i sina förberedelser för framtiden rotation av innehav från USA till andra marknader och att tillväxtbolag får lämna plats för värdebolag i portföljen. Med osäkerheten kring brexit har Storbritannien blivit en ratad marknad bland investerare, och värderingarna relativt Europa har sjunkit till lägsta på åtta år, enligt kommentaren. Jupiter uppges ställa högre krav på värdering och avkastning i och med den politiska osäkerheten, men att det finns intressanta investeringar råder det enligt James Clunie inga tvivel om.

"Brittiska aktier skriker köp just nu", enligt förvaltaren, som pekar på att den volatila brittiska börsen skapar möjligheter både för korta och långa positioner.
