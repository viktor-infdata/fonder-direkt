---
templateKey: blog-post
title: "Odin: Rekryterar ny investeringsdirektör"
date: 2020-10-06T12:43:29.436Z
sponsored: false
featured: false
tags:
  - Fonder
---
STOCKHOLM (Fonder Direkt) Alexander Miller har anställts som investeringsdirektör i Odin Förvaltning från den 1 januari 2021. Det framgår av ett pressmeddelande.

Han kommer närmast från befattningen som investeringsdirektör i Eika Kapitalförvaltning och har arbetat med kapitalförvaltning sedan slutet av 90-talet och har en gedigen erfarenhet inom branschen, heter det.

"Odin har ett starkt varumärke och en investeringsfilosofi som jag har stort förtroende för och är glad att få föra vidare. Jag ser fram emot att ta mig an de nya uppgifterna tillsammans med mina nya skickliga kollegor inom Odin Förvaltning", säger Alexander Miller.