---
templateKey: blog-post
title: 'Placera: Robur-byte i fondportföljen inför semestern'
date: 2019-06-25T09:04:50.328Z
sponsored: false
featured: false
tags:
  - Placera
---
STOCKHOLM (Fonder Direkt) Placera byter ut blandfonden Swedbank Robur Access Mix mot aktiefonden Swedbank Robur Östeuropa i sin modellportfölj inför resten av sommaren.

Det framgår av en kommentar från fondredaktören Pär Ståhl.

Som fördelar med valet Östeuropa pekar redaktören på högre tillväxt i Öst- än Västeuropa och ovanligt låga värderingar på Istanbul- och Moskvabörsen, vilka är regionens två största aktiemarknader.

Mer specifikt för portföljnykomlingen Swedbank Robur Östeuropa imponeras Pär Ståhl över prestationen från förvaltaren Elena Lovén, som sedan hon tog över 2016 uppges ha lyckats mycket bra med att leverera en hög riskjusterad avkastning.

"Under Elena Lovéns förvaltning har fonden levererat en av de högsta avkastningarna i kategorin Östeuropafonder. Fonden har haft en högre avkastning än både kategorisnittet av liknande fonder och jämförelseindex varje enskilt år", skriver Pär Ståhl.

En annan fördel som nämns är investeringarnas långsiktighet och fondens relativt låga förvaltningsavgift om 1,5 procent.

Placeras sommarportfölj med köpvärda fonder ser ut som följer:

```
Fond                                   Risknivå                
Swedbank Robur Östeuropa               Högst                   
Öhman Etisk Emerging Market            Högst                   
DNB Health Care                        Högre                   
C Worldwide Sweden Small Cap 1A        Högre                   
MS INVF Global Opportunity             Högre                   
Sensor Sverige Select                  Medel                   
Carnegie Strategifond                  Medel                   
Atlant Opportunity                     Medel                   
IKC Avkastningsfond                    Låg                     
Spiltan Räntefond Sverige              Låg                     
```

[Länk](https://www.avanza.se/placera/redaktionellt/2019/06/25/kopvarda-fonder-i-sommar.html) till Placeras genomgång. Modellportföljen tar uppehåll i juli, meddelar Pär Ståhl.
