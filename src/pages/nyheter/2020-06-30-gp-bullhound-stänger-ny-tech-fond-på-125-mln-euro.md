---
templateKey: blog-post
title: "GP Bullhound: Stänger ny tech-fond på 125 mln euro"
date: 2020-06-30T06:23:03.429Z
sponsored: false
featured: false
tags:
  - fonder
---
STOCKHOLM (Fonder Direkt) Den brittiska investmentbanken GP Bullhound har stängt sin femte och största fond på 125 miljoner euro. Det framgår av ett pressmeddelande.

Fonden V ska enligt investmentbanken fortsätta i spåren av deras tidigare fonders "framgångsrika strategi att investera i de bästa tech-entrepenörerna".

"Vi brinner för att ge stöd till grymma entreprenörer och det har varit en väldigt bra timing att bli förtrodd med nytt kapital nu när vi börjar ta oss ur coronakrisen", skriver Per Roman, medgrundare och chef för kapitalförvaltning GP Bullhound.

I bolagets portfölj finns bland annat Klarna, Believe och Revolut. De har tidigare investerat i bland annat Spotify, Slack, Leovegas och spelbolaget Quixel, där de nyligen gjorde exit. Den senaste kända investeringen var i spanska Playtomic som driver Europas största app för bokning av padel- och tennisbanor.