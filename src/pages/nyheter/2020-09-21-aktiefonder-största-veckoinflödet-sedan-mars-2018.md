---
templateKey: blog-post
title: "Aktiefonder: Största veckoinflödet sedan mars 2018"
date: 2020-09-21T07:34:50.402Z
sponsored: false
featured: false
tags:
  - Fonder
---
STOCKHOLM (Fonder Direkt) Aktiefonder noterade inflöden om mer än 26 miljarder dollar mellan 9 och 16 september, vilket var det största inflödet under en vecka sedan mars 2018. Det skriver Reuters med hänvisning till BofA.

Merparten av pengarna, 24 miljarder dollar, gick till amerikanska aktiefonder då investerare såg potential i regionen efter det tidigare raset under månaden lett av teknologiaktier.

Guld noterade även sitt första nettoutflöde på fyra månader när 400 miljoner dollar togs ut från sektorn. Utöver detta noterades även att tillväxtmarknadsaktiefonder hade utflöden om 2,5 miljarder dollar medan räntefonder på utvecklade marknader njöt av inflöden för elfte veckan i rad.