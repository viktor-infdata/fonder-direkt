---
templateKey: blog-post
title: 'Oddo BHF Avenir Europe: -0,1% i januari, coronavirus i fokus'
date: 2020-02-12T14:35:07.336Z
sponsored: true
featured: false
tags:
  - Oddo
---
STOCKHOLM (Fonder Direkt) Aktiefonden ODDO BHF Avenir Europe tappade 0,1 procent i januari, och överträffade därmed sitt jämförelseindex (MSCI Europe Smid EUR NR) som backade 1,3 procent. Det framgår av en rapport för årets första månad och avkastningen gäller i fondens basvaluta euro.

![](/img/avenir.png)

*Utveckling för fonden (turkos) och jämförelseindex de senaste tio åren. (Källa: ODDO BHF AM SAS)*

Fondförvaltarna Pascal Riegis, Grégory Deschamps, Frédéric Doussard och Sébastien Maillard konstaterar att omvärldens investerare, i spåren av bättre ekonomiska utsikter, lättnader kring handelskonflikten samt brexit, glömde bort att förvänta sig det oväntade:

"Coronaviruset, ett nytt virus som orsakar dödlig lunginflammation som uppstod i mitten av januari i Wuhan, en stad med 11 miljoner invånare, har blivit en global folkhälsofråga", beskriver förvaltarna och skriver att utbrottet orsakat en stor oro över försörjningskedjan mellan Kina och västvärlden.

De menar att detta oväntade hot, som river upp gamla SARS-minnen, har lett till att investerare valt bort mer riskfyllda och cykliska aktier. Banker och de mest cykliska sektorerna såsom olja, råvaror och bilar, var samtliga ned mellan 5-10 procent.

"Endast de mest defensiva sektorerna såsom fastigheter, samhällsnytta och hälsovård lyckades trampa vatten eller noterade mindre uppgångar under årets först månad", skriver förvaltarna.

Vid slutet av januari hade ODDO BHF Avenir Europe 39 aktier i portföljen, och på landnivå fanns den största exponeringen i Frankrike, med 33,6 procent av portföljen. Därpå följde Storbritannien och Tyskland med 10,5 procent vardera, Schweiz (6,9) samt Irland (6,7). Medianbörsvärdet för aktierna i portföljen låg samtidigt på 8,12 miljarder euro, motsvarande cirka 86,1 miljarder svenska kronor med dagens växelkurs.

![](/img/avenir2.png)

*Fondens tio största innehav per den 31 januari 2020. (Källa: ODDO BHF AM SAS)*
