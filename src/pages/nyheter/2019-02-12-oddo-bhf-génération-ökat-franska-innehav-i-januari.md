---
templateKey: blog-post
title: 'ODDO BHF Génération: Ökat franska innehav i januari'
date: 2019-02-12T08:38:07.825Z
sponsored: true
featured: false
tags:
  - ODDO BHF AM SAS
---
STOCKHOLM (Fonder Direkt) Efter ett katastrofalt sista kvartal för 2018 välkomnades 2019 med den bästa januarimånaden på flera årtionden. Alla typer av tillgångar, från aktier till statsobligationer, har stigit under månaden.

Det skriver förvaltarna Emmanuel Chapuis, Guillaume Delorme, Javier Gomez Rodrigues och François-Régis Breuil i en månadsrapport för aktiefonden ODDO BHF Génération.

Avkastning för ODDO BHF Génération och dess jämförelseindex (MSCI EMU NR EUR) i januari. Basvaluta samt omräknat till svenska kronor, i procent:

```
           Januari (EUR)    Januari (SEK)                      
Fond         +5,7            +8,3                              
Jmf-index    +6,3            +8,9    
```

De cykliska sektorerna såsom fordon och råvaror som var bland de hårdast drabbade 2018, och där aktiemarknadernas kurser indikerade en genuin oro för en kris, visade starka tillväxtsiffror på 12 procent i genomsnitt, skriver förvaltarna. Även detaljhandeln och fastighetsbranschen bidrog, där en tillväxt på över 10 procent noterades, tillägger de.

"Dessa defensiva sektorer gynnades av de fallande obligationsräntorna som hör ihop med en ekonomisk inbromsning", uppger förvaltarteamet.

Fondens bästa avkastningsbidrag under månaden kom från:

```
Bolag                      Sektor                Land          
SMCP                       Lyxvaror              Frankrike     
Peugeot                    Bil                   Frankrike     
Aperam                     Rostfritt stål        Luxemburg     
Faurecia                   Bil                   Frankrike     
Alten                      Teknik                Frankrike     
Continental                Bil                   Tyskland      
Fresenius Medical Care     Hälsovård             Tyskland      
SPIE                       Teknikkonsult         Frankrike     
Arcelor Mittal             Stål                  Luxemburg     
Sopra                      IT-tjänster           Frankrike    
```

I motsatt riktning gick följande aktier, som påverkade avkastningen negativt:

```
Bolag                      Sektor                Land          
Iliad                      Telekom               Frankrike     
Sophos                     Mjukvara              Storbritannien
Danske Bank                Bank & försäkring     Danmark       
Elior                      Tjänster              Frankrike     
Beiersdorf                 Kosmetik              Tyskland      
Ipsen                      Hälsovård             Frankrike     
Bouygues                   Telekom               Frankrike     
Cineworld                  Underhållning         Storbritannien
Sanofi                     Hälsovård             Frankrike     
Grifols                    Hälsovård             Spanien       
```

Sett till portföljförändringar framgår att förvaltarna har minskat fondens innehav i Santander, Continental samt Knorr-Bremse, samtidigt som de ökat innehaven i franska hälsovårdsbolaget Ipsen och franska teknikbolaget Altran. Vid utgången av januari bestod aktiefonden av 52 innehav, där franska innehav stod för 38,3 procent av portföljen.

![ODDO BHF Générations tio största aktieinnehav per den 31 januari. (Källa: ODDO BHF AM SAS)](/img/oddo12feb.png)

<span class="image-caption">ODDO BHF Générations tio största aktieinnehav per den 31 januari. (Källa: ODDO BHF AM SAS)</span>
