---
templateKey: blog-post
title: 'SEB Investment Management: Javiera Ragnartz ny vd, kommer från AMF'
date: 2019-02-04T10:19:00.341Z
sponsored: false
featured: false
tags:
  - SEB Investment Management
---
STOCKHOLM (Fonder Direkt) Javiera Ragnartz tillträder som vd för SEB Investment Management under sommaren 2019.

Det framgår av ett pressmeddelande från SEB.

Javiera Ragnartz lämnar därmed sin tjänst som kapitalförvaltningschef hos AMF, som hon innehavt sedan våren 2017. Enligt ett pressmeddelande från AMF kommer Javiera Ragnartz bli kvar inom AMF tills vidare, för att säkerställa en ordnad överlämning.

"Att lämna AMF var inget lätt beslut att fatta. Jag har haft en mycket givande tid inom AMF, som är ett bolag med ett viktigt samhällsuppdrag, en sund strategi och med mycket kompetenta och engagerade medarbetare, säger Javiera Ragnartz i AMF:s pressmeddelande.

SEB:s vd Johan Torgeby meddelar att uppdraget för den nya vd:n är att stärka SEB:s erbjudande inom fondförvaltning och fortsätta utveckla hållbara investeringsprodukter.

Javiera Ragnartz har tidigare haft flera ledande befattningar inom SEB, arbetat på Riksbanken samt varit vd för Handelsbankens fondbolag, skriver SEB.
