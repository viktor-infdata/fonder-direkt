---
templateKey: blog-post
title: 'Saudiarabien vill dubbla investeringar i teknikfonder'
date: 2018-10-08T08:39:27.837Z
sponsored: false
featured: false
tags:
  - Saudiarabien
---
STOCKHOLM (Fonder Direkt) Saudiarabien är redo att dubbla sina investeringar i japanska Softbanks stora teknikfonder genom att placera 45 miljarder dollar i en kommande fond. Saudiarabiens investeringsfond PIF har redan satsat lika mycket, 45 miljarder dollar, i Softbanks ursprungliga teknikfond Vision.

Det skriver Bloomberg News.

PIF uppges vara på jakt efter lämpliga investeringsobjekt för pengar som de närmaste åren väntas från försäljningen av ägandet i Saudi Basic Industries och den planerade börsnoteringen av energibolaget Saudi Aramco. I Softbanks nya investeringsfond, som enligt planerna ska ta in 100 miljarder dollar, vill Saudiarabien vara en "nyckelinvesterare".

"Vi har haft stor nytta av den första. Vi skulle inte satsa, som PIF, ytterligare 45 miljarder dollar om vi inte såg enorma intäkter första året av de första 45 miljarder dollar", säger Saudiarabiens kronprins Mohammed Bin Salman till Bloomberg News.
