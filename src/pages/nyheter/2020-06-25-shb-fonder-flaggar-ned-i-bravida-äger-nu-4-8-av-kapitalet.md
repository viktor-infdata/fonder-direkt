---
templateKey: blog-post
title: "SHB Fonder: Flaggar ned i Bravida, äger nu 4,8% av kapitalet"
date: 2020-06-25T11:37:37.438Z
sponsored: false
featured: false
tags:
  - Fonder
---
STOCKHOLM (Fonder Direkt) Handelsbanken fonder har minskat sitt aktieinnehav i installationsbolaget Bravida till 4,8 procent av kapitalet och rösterna.

Det framgår av ett flaggningsmeddelande, med anledning av att gränsvärdet för antal aktier nu understiger 5 procent.

Handelsbanken Fonder ägde per den 31 maj 5,3 procent av kapitalet, en nivå som varit relativt konstant sedan hösten 2019. Det var i slutet på juni 2019 som Handelsbanken fonder succesivt började öka sitt innehav i Bravida, från nivåer kring 2 procent till som mest 5,3 procent tidigare i vår, visar ägardatatjänsten Holdings.

Det är totalt tio Handelsbanken fonder som har ett ägande i Bravida, störst innehav har Handelsbanken Norden Selektiv följt av Handelsbanken Sverige Selektiv, Handelsbanken Sverige Index Criteria och Handelsbanken Svenska Småbolag.