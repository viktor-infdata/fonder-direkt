---
templateKey: blog-post
title: "Odin Fonder: Investeringschef och Sverigeförvaltare slutar"
date: 2020-06-10T10:11:34.329Z
sponsored: false
featured: false
tags:
  - Fonder
---
STOCKHOLM (Fonder Direkt) Vegard Søraunet, Sverigeförvaltare och investeringschef på Odin Fonder, har valt att lämna sin tjänst den 9 juni 2020. Rollen som investeringsdirektör tas över av vd Bjørn Kristiansen. Det framgår av ett pressmeddelande.

I pressmeddelande noteras att förvaltaren slutar för att "söka sig nya utmaningar utanför Odin".

Vegard Søraunet kommer enligt pressmeddelandet att finnas till Odins förfogande fram till den 1 september i år, men han kommer att överlämna förvaltningsansvaret till nya förvaltare. Odin Sverige kommer att förvaltas av Jonathan Schönbäck, som idag förvaltar Odin Small Cap medan Odin Norden kommer att förvaltas av Vigdis Almestad, som även är ansvarig förvaltare för Odin Norge. Förvaltarbytena skedde den 9 juni 2020

"Jag vill tacka Vegard för hans insatser för Odin och för ett långt, bra och framgångsrikt samarbete under de nästan 15 år han har arbetat här. Han har bidragit starkt till att utveckla vår förvaltningsfilosofi, Odin-modellen, och han lämnar tydliga avtryck efter sig i ett framgångsrikt företag", säger Bjørn Kristiansen, vd för Odin.