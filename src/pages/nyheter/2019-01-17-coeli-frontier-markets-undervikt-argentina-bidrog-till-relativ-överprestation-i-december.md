---
templateKey: blog-post
title: >-
  Coeli Frontier Markets: Undervikt Argentina bidrog till relativ överprestation
  i december
date: 2019-01-17T12:59:26.316Z
sponsored: true
featured: false
tags:
  - Coeli
---
STOCKHOLM (Fonder Direkt) Aktiefonden Coeli Frontier Markets, som investerar på gränsmarknader (frontier markets) tappade i december men gick bättre än sitt jämförelseindex, vilket en undervikt i Argentina bidrog till.

Det framgår av en förvaltarkommentar från Hans-Henrik Skov och James Bannan.

![Förvaltarduon Hans-Henrik Skov och James Bannan. (Källa: Coeli)](/img/coeli17jan.png)

<span class="image-caption">Förvaltarduon Hans-Henrik Skov och James Bannan. (Källa: Coeli)</span>

Avkastning för Coeli Frontier Markets och dess jämförelseindex (MSCI Frontier Markets NR USD) i december och sedan årsskiftet. Mätt i fondens och jämförelseindex basvalutor samt svenska kronor, i procent:

```
            Dec       Jan-Dec    Dec       Jan-Dec             
Fond       -3,5 (SEK)  -11,0    -3,5 (SEK)  -11,0                
Jmf-index  -2,9 (USD)  -16,4    -5,4 (SEK)  -9,5
```

Den största anledningen till fondens negativa avkastning i december var exponeringen om 3,5 procent mot Rumänien. Landets finansminister indikerade under månaden eventuellt hårda skatteåtgärder, vilket fick effekten att fondens innehav i landet backade 13,5 procent, enligt förvaltarna.

"Det var en volatil månad i Argentina där marknaden föll 6 procent. Eftersom index har en större vikt i landet än fonden, 16 procent i index jämfört med 4 procent i fonden, blev det mycket positivt för vår fond", skriver Hans-Henrik Skov och James Bannan.

En annan faktor som ledde till bättre utveckling än jämförelseindex i december var att fondens vietnamesiska innehav presterade bättre än de i index ingående vietnamesiska aktierna. Såväl Coeli Frontier Markets som jämförelseindex har en vikt om 16 procent i Vietnam, men fondens innehav föll moderata 1,2 procent jämfört med 5,6 procent för index.

![Coeli Frontier Markets fem största aktieinnehav per den 31 december 2018. (Källa: Coeli)](/img/coeli17jan2.png)

<span class="image-caption">Coeli Frontier Markets fem största aktieinnehav per den 31 december 2018. (Källa: Coeli)</span>
