---
templateKey: blog-post
title: 'SKAGEN Global: Automatisk handel bakom volatilitet - förvaltare'
date: 2018-12-19T16:48:05.893Z
sponsored: true
featured: false
tags:
  - Skagen
---
STOCKHOLM (Fonder Direkt) Robothandel ligger bakom den ökade volatilitet som synts på aktiemarknaderna under hösten. Det menar SKAGEN Fonders globalförvaltare Knut Gezelius.

"Det är inte förvaltare av kött och blod som gör detta. Vi tror att det är på grund av automatisk handel, som förstärker volatiliteten", sade förvaltaren till norska Dagens Næringsliv häromveckan.

Knut Gezelius tillstod dock att det finns gott om makrofaktorer som stör marknadssklimatet.

"Vi har haft oro i Italien, handelskrig och brexit. Samtidigt är de ekonomiska utsikterna inte lika ljusa som tidigare, men tillväxten är fortfarande okej. Marknaden tror inte heller längre på lika många räntehöjningar från den amerikanska centralbanken nästa år som tidigare", sade Knut Gezelius.

Aktieförvaltaren anser att värderingsnivåerna efter höstens nedgångar blivit mer attraktiva, och SKAGENs globalfond är positivt inställd till cykliska aktier, särskilt inom skog och papper. Vad gäller det senare har SKAGEN Global ett innehav i finländska massa- och pappersbolaget UPM-Kymmene, en position som utökats på sistone, enligt data från Morningstar.

I artikeln konstaterar Knut Gezelius att 52 procent av aktierna inom globalindex fallit med över 20 procent jämfört med sina kurstoppar de senaste 52 veckorna. I och med nedgångarna prissätts aktiemarknaden nu till 12,1 gånger den förväntade vinsten år 2020, enligt förvaltaren, vilket han jämför med i snitt 13,1 gånger de senaste fem åren och 12,0 gånger de senaste tio åren.
