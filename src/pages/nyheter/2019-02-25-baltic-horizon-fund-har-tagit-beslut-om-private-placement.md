---
templateKey: blog-post
title: 'Baltic Horizon Fund: Har tagit beslut om private placement'
date: 2019-02-25T15:27:36.736Z
sponsored: true
featured: false
tags:
  - Baltic Horizon
---
STOCKHOLM (Fonder Direkt) Den noterade fastighetsfonden Baltic Horizon kommer att utföra en eller flera "private placements" av nya fondandelar under mars och april 2019.



Det meddelar Baltic Horizon i ett pressmeddelande.



De nya fondandelarna ska riktas till institutionella investerare i utvalda europeiska länder, och kommer att emitteras i enlighet med vad som beslutades under den extrastämma som hölls den 19 februari, skriver Baltic Horizon.



Priset för de nya andelarna kommer motsvara det volymviktade genomsnittspriset av Baltic Horizon-andelar på Nasdaq Tallinn de 30 dagar som föregår utgivandet.



Kapitaltillskottet uppges vara tänkt att användas till nya fastighetsinvesteringar, och de nyutgivna andelarna kommer att listas på Nasdaq Tallinn och Nasdaq Stockholm.



Vidare skriver Baltic Horizon att de andelar som emitteras kommer att utgöra mindre än 20 procent av det totala antalet utestående fondandelar, sett över en tolvmånadersperiod.



Beroende av fondens finansieringsbehov för nyförvärv, kan moderbolaget Northern Horizon besluta att emittera nya andelar en eller flera gånger under 2019, framgår av pressmeddelandet.
