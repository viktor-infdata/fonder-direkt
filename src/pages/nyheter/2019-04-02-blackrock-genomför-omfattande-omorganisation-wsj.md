---
templateKey: blog-post
title: 'Blackrock: Genomför omfattande omorganisation - WSJ'
date: 2019-04-02T13:16:39.425Z
sponsored: false
featured: false
tags:
  - Blackrock
---
STOCKHOLM (Fonder Direkt) Den amerikanska kapitalförvaltarjätten Blackrock, vanligtvis ansedd som världens största, genomför den mest omfattande omorganisationen på tio år, ämnad att diversifiera bolaget.

Det rapporterar Nyhetsbyrån Direkt med hänvisning till Wall Street Journal.

Finansbolaget sliter med att bevara tillväxten och har utsett nya chefer till nyckelpositioner på investmentavdelningen, ska omorganisera försäljningsenheten, har flyttat dussintals höga chefer till nya roller samt utökat ansvaret till två av bolagets toppar (som anses vara i slagläge för att ta över efter nuvarande vd:n Laurence Fink).

Strukturåtgärderna framgår av ett internt memo som skickades ut till vissa anställda på tisdagen, enligt WSJ.

Huvuddragen i förändringspaketet består av att lyfta de alternativa grenarna och försöka fånga upp flöden från mer konventionell börshandel mot energi, lån och andra icke-traditionella marknader, skriver tidningen. Det planeras också för en expansion i Asien, med huvudvikt på att hamna i takt med den uppluckring som sker i Kina.

Tidigare i år varslade Blackrock 500 anställda efter den svajiga börsavslutningen på år 2018, något som satte fingret på förändringsbehovet hos kapitalförvaltare världen över.
