---
templateKey: blog-post
title: "Oddo BHF Active Small Cap: +2,9% i juli, lyfter finsk butikskedja"
date: 2020-08-17T09:27:34.787Z
sponsored: true
featured: false
tags:
  - Oddo BHF
---
<!--StartFragment-->

STOCKHOLM (Fonder Direkt) Aktiefonden ODDO BHF Active Small Cap steg 2,9 procent i juli och noteras därmed upp 2,1 procent sedan årsskiftet. Jämförelseindex (MSCI Europe Small Cap Hedged Euro NR) var samtidigt upp 0,7 procent i juli och har tappat 12,8 procent sedan årsskiftet. Siffrorna gäller i fondens basvaluta euro.

Det framgår av fondens månadsrapport för juli, med kommentarer från förvaltarna Guillaume Chieusse, Armel Coville och Maxime Prodhomme.

[![image](https://i.direkt.se/200817/587968901.png)](https://i.direkt.se/200817/587968901.png)

*Utveckling för fonden (turkos) och jämförelseindex (blå) sedan lansering i november 2013. (Källa: ODDO BHF AM SAS)*

ODDO BHF Active Small Cap investerar i små och medelstora bolag i Europa, med fokus på företag som anses ha undervärderade tillväxtprofiler och erbjuda bra förhållande mellan risk och avkastning. Fonden har en övervikt mot Frankrike, Finland, Tyskland och Italien medan en undervikt mot Storbritannien och Schweiz noteras.

**Svenskt hälsovårdsbolag bland vinnarna**

Bland aktier som väger minst 1 procent i portföljen och som nämns som de bästa bidragsgivarna återfinns finska butikskedjan Tokmanni, franska videospelsbolaget Bigben samt svenska hälsovårdsbolaget Recipharm. På nedsidan nämns belgiska teknikbolaget Barco, spanska Almirall, som fokuserar på hälsovård och franska finansbolaget Tikehau.

**Finsk butikskedja levererar utmärkt kvartalsrapport**

Förvaltarna lyfter i rapporten fram finska lågpriskedjan Tokmanni som kom med en "utmärkt" kvartalsrapport. Bolaget är även fondens tredje största innehav. Försäljningen steg med 20 procent till 286 miljoner euro, vilket reflekterade både fler kunder, större genomsnittsköp (kopplat delvis till nedstängningen), men framförallt att bolaget lågprismodell är "perfekt" i det nuvarande ekonomiska klimatet.

"Trots ett litet tapp i bruttovinsten (vilket illustrerar bolagets vilja att ta marknadsandelar från konkurrenter), steg nuvarande operativa inkomst med 64 procent, vilket påvisar Tokmannis operativa hävstång", konstaterar förvaltarna.

Det starka resultatet ledde till en utdelning om 0:37 euro per aktie och för resterande delen av året förväntar sig bolaget att marknaden börjar återgå till det normala, men Tokmanni kommer oundvikligen ha påverkats positivt av att ett stort antal finländare valt att stanna hemma under sommaren.

**62 aktier i portföljen, jämn fördelning bland de största innehaven**

Per den 31 juli hade fonden 62 aktieinnehav. Sektorövervikter fanns främst inom hälsovård och teknologi, medan undervikter återfanns inom industri och finans. Jämfört med föregående månad har nu hälsovård tagit över förstaplatsen i portföljen med en vikt om 24,4 procent, teknologi kom tätt därefter med 18,4 procent. I listan nedan följer portföljens tio största aktieinnehav:

[![image](https://i.direkt.se/200817/587968902.png)](https://i.direkt.se/200817/587968902.png)

*Källa: ODDO BHF AM SAS*

<!--EndFragment-->