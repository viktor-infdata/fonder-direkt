---
templateKey: blog-post
title: 'UB Infra: Lågräntemiljö bra för högavkastande tillgångar'
date: 2019-05-13T09:41:36.156Z
sponsored: true
featured: false
tags:
  - United Bankers AM
---
STOCKHOLM (Fonder Direkt) Infrastrukturfonden UB Infra hade en lugn månad i april, med en uppgång på 0,5 procent i basvalutan euro. Räknat i svenska kronor noterades en uppgång om 2,8 procent.

![Utveckling sedan fondstart i januari 2006. (Källa: UB AM)](/img/ub13maj.png)

<span class="image-caption">Utveckling sedan fondstart i januari 2006. (Källa: UB AM)</span>

"Inbromsande ekonomisk tillväxt ökar osäkerheten på aktiemarknaden. Federal Reserve indikerar att de inte tänker höja räntan i närtid, och det har till och med cirkulerat krav på att sänka räntan. Den rådande lågräntemiljön är bra för högavkastande tillgångar såsom infrastrukturanläggningar", skriver förvaltaren United Bankers AM i en kommentar.



Den aggregerade direktavkastningen i UB Infras portfölj ligger i dagsläget på 3,9 procent. Fonden har sedan årsskiftet stigit med 11,5 procent (16,9 procent i svenska kronor) "till en förhållandevis låg risk", enligt kommentaren.



UB Infra uppges under april ha sålt aktier inom områdena vattenförsörjning och eldistribution, som gått starkt i både USA och Europa.



April månads tre största rörelser bland fondens portföljbolag stod Grupo Aeroportuario, Hamburger Hafen und Logistik samt Fraport för. Aktierna steg med 12,5, 9,7 respektive 7,5 procent.

![UB Infras tio största innehav per den 30 april. Sett till landexponering toppar USA med 34,5 procent, följt av Frankrike (11,7), Storbritannien (8,9), Tyskland (8,2) samt Spanien (6,4). (Källa: UB AM)](/img/ub13maj2.png)

<span class="image-caption">UB Infras tio största innehav per den 30 april. Sett till landexponering toppar USA med 34,5 procent, följt av Frankrike (11,7), Storbritannien (8,9), Tyskland (8,2) samt Spanien (6,4). (Källa: UB AM)</span>
