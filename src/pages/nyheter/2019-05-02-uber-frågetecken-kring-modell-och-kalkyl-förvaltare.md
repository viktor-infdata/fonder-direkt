---
templateKey: blog-post
title: 'Uber: "Frågetecken kring modell och kalkyl" - förvaltare'
date: 2019-05-02T08:14:30.199Z
sponsored: false
featured: false
tags:
  - AXA IM
  - Uber
---
STOCKHOLM (Fonder Direkt) Taxidelningsbolaget Uber är på väg mot en börsnotering på New York Stock Exchange den 9 maj, i vad som är årets kanske mest högprofilerade och uppmärksammade börsintroduktion.



AXA IM Framlington Equities chef för globala aktier, Mark Hargraves, är dock inte överdrivet entusiastisk och menar att Uber inte är ett så pass självklart investeringscase som många verkar anse.



"Det finns fortfarande frågetecken kring den nuvarande bildelningsmodellen, då de ekonomiska kalkylerna varken i dagsläget eller uppenbart framöver är attraktiva för en hållbar och långsiktig investering", säger han till Funds Europe.



Förvaltningschefen förordar överlag tålamod vid börsintroduktioner och betonar vikten av selektivitet.



Exempelvis uppges AXA IM Framlington Equities ha väntat fyra kvartal innan de investerade i Facebook efter bolagets börsdebut, då förvaltaren först ville försäkra sig om den kommersiella gångbarheten samt kapaciteten på Facebooks annonsplattform.



Gällande Uber pekar Mark Hargraves på att konsumenterna har andra valmöjligheter när det kommer till skjutsdelningar.



"Fram tills att Uber hittar en mer hållbar väg mot lönsamhet ser vi ett antal andra sätt att få tillgång till mobilitetstemat, särskilt medan vi väntar på att se vilken roll automation kan spela", meddelar Mark Hargraves.
