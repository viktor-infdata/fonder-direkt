---
templateKey: blog-post
title: 'Boozt: Ruane, Cunniff & Goldfarb flaggar upp'
date: 2018-11-28T12:18:53.730Z
sponsored: false
featured: false
tags:
  - Ruane
  - Cunniff & Goldfarb
  - Boozt
---
STOCKHOLM (Fonder Direkt) Den amerikanska investeringsfirman Ruane, Cunniff & Goldfarb har ökat sitt innehav i e-handlaren Boozt till drygt 3,1 miljoner aktier, motsvarande 5,5 procent av kapital och röster.

Det framgår av ett flaggningsmeddelande där transaktionsdatum anges till 21 november, samma dag i förra veckan som Boozt publicerade sin delårsrapport.

Ruane, Cunniff & Goldfarb har tidigare inte synts i ägarlistan för Boozt. Enligt flaggningsmeddelande var innehavet 2,8 miljoner aktier just före flaggningstillfället.

Ruane, Cunniff & Goldfarb har sin bas i New York och grundades 1969. Firman förvaltar fonden Sequoia.

Tidigare i höstas flaggade Ruane, Cunniff & Goldfarb för cirka 6 procents ägande i affiliatebolaget Catena Media.
