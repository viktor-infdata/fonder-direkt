---
templateKey: blog-post
title: 'Nordnet: Räntefond tar plats i köptoppen i september'
date: 2019-09-27T11:08:36.389Z
sponsored: false
featured: false
tags:
  - Nordnet
---
STOCKHOLM (Fonder Direkt) September bjöd på ett muntrare börshumör till följd av förväntningar om att lågränteklimatet kommer att hålla i sig framöver.

Nordnets kunder visade dock på lite mer avvaktande tendenser under månaden, men fortsatte att köpa global- och tillväxtmarknadsfonder.

Det framgår av ett pressmeddelande från nätbanken, där Nordnet rapporterar om septemberaktiviteten för deras kunder i Sverige.

"Spararna fortsatte under månaden att månadsspara i framför allt breda indexfonder som placerar globalt. Dessutom nettoköptes tillväxtmarknadsfonder", kommenterar Nordnets sparekonom Frida Bratt i pressmeddelandet.

Spararna uppges ha sålt av fonder med smalt placeringsfokus samtidigt som en räntefond tagit sig upp på en femteplats på köptoppen under månaden.

Nedan de fonder som köpts respektive sålts i högst utsträckning bland Nordnets kunder i Sverige under september.

![(Källa: Nordnet)](/img/nordnet-fonder-sep.png "(Källa: Nordnet)")

<span class="image-caption">(Källa: Nordnet)</span>
