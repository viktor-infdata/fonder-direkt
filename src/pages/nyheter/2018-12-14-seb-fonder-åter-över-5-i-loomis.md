---
templateKey: blog-post
title: 'SEB Fonder: Åter över 5% i Loomis'
date: 2018-10-15T12:05:56.384Z
sponsored: false
featured: false
tags:
  - SEB Fonder
---
STOCKHOLM (Fonder Direkt) SEB Fonder har åter kravlat sig över femprocentsstrecket avseende kapitalandel i kontanthanteringsbolaget Loomis, efter en sejour på knappt två månader under detsamma.



Enligt ett flaggningsmeddelande äger SEB Fonder nu 5,10 procent av kapitalet och 3,6 procent av rösterna i Loomis.



Som mest har SEB Fonder ägt 7,3 procent av kapitalet, innan ett antal aktieförsäljningar tog vid med start i juni i år, visar data från Holdings. 



Inte mindre än 19 SEB-fonder har ett ägande i det globala kontanthanteringsbolaget, varav Sverige Expanderad, Sverigefond Småbolag samt Sverigefond Småbolag Chans/Risk äger mest, med 0,88, 0,85 respektive 0,82 procent av kapitalet.
