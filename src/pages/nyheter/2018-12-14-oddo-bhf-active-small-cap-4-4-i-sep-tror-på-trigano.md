---
templateKey: blog-post
title: 'ODDO BHF Active Small Cap: -4,4% i sep, tror på Trigano'
date: 2018-10-15T08:59:17.106Z
sponsored: true
featured: false
tags:
  - ODDO
---
STOCKHOLM (Fonder Direkt) Europeiska småbolag hade en tuff september månad, då MSCI Europe Smid Cap NR sjönk 1,2 procent. Månaden dominerades av makrofaktorer såsom åtstramande penningpolitik i USA, införandet av tullar mellan USA och Kina samt offentliggörandet av Italiens budget för 2019.

Det framgår av en månadsrapport för aktiefonden ODDO BHF Active Small Cap, en europeisk småbolagsfond som föredrar bolag med undervärderade tillväxtprofiler, där relationen mellan risk och avkastning är attraktiv. Fonden förvaltas av Guillaume Chieusse, Yannig Pariset och Maxime Prodhomme.

Fonden noterade en nedgång om 4,4 procent i september, vilket var sämre än dess jämförelseindex (MSCI Europe Small Cap Hedged Euro NR), som sjönk 2,4 procent. Sedan årsskiftet är fondens avkastning -6,8 procent per den 30 september, medan jämförelseindex noterar +0,7 procent. Detta gäller i fondens basvaluta euro. Mätt i svenska kronor var ODDO BHF Active Small Caps utveckling -7,1 procent i september och sedan årsskiftet har fonden sjunkit 2,0 procent.

![STOCKHOLM (Fonder Direkt) Europeiska småbolag hade en tuff september månad, då MSCI Europe Smid Cap NR sjönk 1,2 procent. Månaden dominerades av makrofaktorer såsom åtstramande penningpolitik i USA, införandet av tullar mellan USA och Kina samt offentliggörandet av Italiens budget för 2019.Det framgår av en månadsrapport för aktiefonden ODDO BHF Active Small Cap, en europeisk småbolagsfond som föredrar bolag med undervärderade tillväxtprofiler, där relationen mellan risk och avkastning är attraktiv. Fonden förvaltas av Guillaume Chieusse, Yannig Pariset och Maxime Prodhomme.Fonden noterade en nedgång om 4,4 procent i september, vilket var sämre än dess jämförelseindex (MSCI Europe Small Cap Hedged Euro NR), som sjönk 2,4 procent. Sedan årsskiftet är fondens avkastning -6,8 procent per den 30 september, medan jämförelseindex noterar +0,7 procent. Detta gäller i fondens basvaluta euro. Mätt i svenska kronor var ODDO BHF Active Small Caps utveckling -7,1 procent i september och sedan årsskiftet har fonden sjunkit 2,0 procent.](/img/561980301.png)

<span class="image-caption">Bland de aktier som utgör mer än 1 procent av portföljen, steg följande minst 5 procent i september:</span>

```Bolag                      Sektor                Land
Knowit                     IT-konsult            Sverige       
Robertet                   Verkstad              Frankrike     
Virbac                     Hälsovård             Frankrike  
```

I månadsrapporten för september har förvaltarna valt att delge sin syn på innehavet Trigano. Bolaget uppges vara en europeisk ledare inom fritidsfordon såsom husbilar, vars aktiepris påverkats negativt av dess förvärv av den tyska huvudkonkurrenten Hymer, samt av kommunicerade utsikter för det fjärde kvartalet. Portföljteamet ser dock positivt på Triganos förvärv, som de anser är ett naturligt steg givet bolagets finansiella utveckling och starkare momentum. Trigano har flaggat för en ensiffrig omsättningstillväxt i det fjärde kvartalet, något förvaltarna bedömer som rimligt, men där de menar att vinsten kan stiga tvåsiffrigt. Portföljteamet ser ett antal faktorer som de tror kommer höja koncernens marginaler, och särskilt att den nya basen i Slovenien börjar få medvind. Allt sammantaget reflekterar inte Triganos nuvarande värdering dess intressanta utsikter samt kvaliteten på bolagets fundamentala förhållanden, resonerar förvaltarna.



![ODDO BHF Active Small Caps tio största innehav per den 30 september 2018. (Källa: ODDO BHF AM SAS)](/img/561980302.png)

<span class="image-caption">ODDO BHF Active Small Caps tio största innehav per den 30 september 2018. (Källa: ODDO BHF AM SAS)</span>
