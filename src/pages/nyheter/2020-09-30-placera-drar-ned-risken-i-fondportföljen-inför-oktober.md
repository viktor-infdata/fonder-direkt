---
templateKey: blog-post
title: "Placera: Drar ned risken i fondportföljen inför oktober"
date: 2020-09-30T13:17:18.887Z
sponsored: false
featured: false
tags:
  - Fonder
---
<!--StartFragment-->

STOCKHOLM (Fonder Direkt) Riskviljan är stor bland investerarna globalt trots de senaste veckornas nyheter om en ökad smittotakt i flera stora europeiska städer. Placeras fondredaktör Pär Ståhl väljer att säkra vinsten i en svensk aktiefond och rör sig mot det säkrare hållet genom att ta in en räntefond. Det framkommer av fondredaktörens genomgång "Tolv köpvärda fonder i oktober".

"Jag genomför ett fondbyte i oktober. Stockholmsbörsen hör till de högst avkastande börserna det senaste halvåret och närmar sig ny rekordnotering. Jag väljer att ta hem vinsten i Spiltan Aktiefond Stabil efter en dryg 50-procentig uppgång sedan bottennoteringen i slutet på mars. Och breddar utbudet av lågriskfonder med en räntefond", skriver Pär Ståhl.

Räntefonden som gjort intåg i modellportföljen är Spetsfonden Nordic Cross Total Return R Fund, som placerar i nordiska räntebärande instrument med fokus på företagsobligationer.

"Det som imponerar på mig är att Nordic Cross Total Return R Fund lyckades navigera väl under de mest oroliga och stökiga veckorna när flera av konkurrenternas fonder var stängda för handel. I år är fondens avkastning 2,3 procent, vilket är betydligt bättre än kategorisnittet", skriver fondredaktören.

Placeras lista över tolv köpvärda fonder i oktober ser ut enligt följande:

|                                  |           |              |
| -------------------------------- | --------- | ------------ |
| **Fond**                         | **Typ**   | **Risknivå** |
| SEB Nordamerika Småbolag         | Aktiefond | Högst        |
| DNB Teknologi                    | Aktiefond | Högst        |
| TIN Ny Teknik                    | Aktiefond | Högre        |
| PriorNilsson Realinvest          | Aktiefond | Högre        |
| Fidelity European Dynamic Growth | Aktiefond | Högre        |
| MS INVF Global Opportunity       | Aktiefond | Högre        |
| Handelsbanken Hälsovård Tema     | Aktiefond | Högre        |
| Sensor Sverige Select            | Blandfond | Medel        |
| Carnegie Strategifond            | Blandfond | Medel        |
| Aktie-Ansvar Saxxum Aktiv        | Blandfond | Medel        |
| IKC Avkastningsfond              | Räntefond | Låg          |
| Nordic Cross Total Return R Fund | Räntefond | Låg          |

[Länk](https://www.avanza.se/placera/redaktionellt/2020/09/30/tolv-kopvarda-fonder-i-oktober.html) till Placeras genomgång.

<!--EndFragment-->