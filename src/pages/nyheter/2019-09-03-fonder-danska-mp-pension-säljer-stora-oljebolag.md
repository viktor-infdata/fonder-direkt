---
templateKey: blog-post
title: 'Fonder: Danska MP Pension säljer stora oljebolag'
date: 2019-09-03T13:21:47.666Z
sponsored: false
featured: false
tags:
  - Fonder
---
STOCKHOLM (Fonder Direkt) Den danska pensionsfonden MP Pension har sålt aktier i tio stora oljebolag med motiveringen att bolagens affärsmodell inte är kompatibel med klimatmålen i Paris-överenskommelsen.



Det skriver Nyhetsbyrån Direkt och hänvisar till Bloomberg News.



Enligt pensionsfondens hemsida beslutades redan i mars 2018 att investeringar i kol, olja och oljesand skulle avvecklas. Kol- och oljesandsaktier såldes under 2018, medan samtliga innehav i övriga oljebolag ska vara sålda senast vid utgången av 2020. Totalt sett är det mer än 1.000 bolag som därmed exkluderas ur investeringsunderlaget, skriver Nyhetsbyrån Direkt.



Hittills har poster i oljebolag - bland annat Exxon Mobil, BP och Chevron - sålts för 644 miljoner danska kronor, motsvarande cirka 930 miljoner svenska kronor, enligt Bloomberg noterar nyhetsbyrån.



Totalt sett handlar det om aktier värda över 1 miljard danska kronor, enligt fonden.
