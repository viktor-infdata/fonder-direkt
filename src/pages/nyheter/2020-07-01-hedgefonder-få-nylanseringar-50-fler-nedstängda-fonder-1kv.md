---
templateKey: blog-post
title: "Hedgefonder: Få nylanseringar & 50% fler nedstängda fonder 1kv"
date: 2020-07-01T13:09:13.387Z
sponsored: false
featured: false
tags:
  - Hedgefonder
---
STOCKHOLM (Fonder Direkt) Hedgefondlanseringar saktade in till en nära rekordlåg nivå under årets första kvartal samtidigt som 50 procent fler hedgefonder avvecklades jämfört med slutet på 2019. Det skriver Funds Europe med hänvisning till en studie gjord av Hedge Fund Research.

Att färre hedgefonder lanserats hänförs till coronaviruset som medfört en oro på marknaden vilket i sin tur lett till ökad volatilitet och investerare med lågt tålamod.

Totalt avvecklades ungefär 304 hedgefonder under kvartalet, vilket är den högsta siffran sedan 2008 och 50 procent fler än slutet på 2019.

Även spannet mellan de bästa och sämsta hedgefonderna var noterbart. De bästa tio fonderna noterade uppgångar kring 15,5 procent samtidigt som de sämsta föll över 40 procent, framkommer det.

"Nya fondlanseringar föll till historiskt låga nivåer under det första kvartalet 2020 då coronaviruset ledde till rejäla börsfall runt om i världen, trots att hedgefonder överpresterade i den volatila marknaden", sade Kenneth J. Heinz, chef för Hedge Fund Research.