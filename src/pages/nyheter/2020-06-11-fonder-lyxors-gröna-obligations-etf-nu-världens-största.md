---
templateKey: blog-post
title: "Fonder: Lyxors gröna obligations-ETF nu världens största"
date: 2020-06-11T14:43:24.947Z
sponsored: false
featured: false
tags:
  - Fonder
---
STOCKHOLM (Fonder Direkt) Lyxor Green Bond (DR) UCITS ETF - Acc har nu mer än 300 miljoner euro i förvaltat kapital, vilket gör den till världens största ETF (börshandlad fond) inom gröna obligationer när det kommer till AUM. Det framgår av ett pressmeddelande.

"Detta understryker motståndskraften på ESG-marknaden för ETF:er under den volatilitet som har uppstått som en konsekvens av Covid-19-krisen", skriver Lyxor.

Covid-19-krisen och volatiliteten på marknaden kunde ha fått investerare att ifrågasätta sin investeringsstrategi och sitt engagemang för ESG.

"Så blev dock inte fallet, snarare motsatsen. ESG-ETF:er hade inflöden motsvarande 1 miljard euro i Europa när marknaderna nådde botten i mars och hade attraherat över 10 miljarder euro i slutet av maj", skriver Lyxor.