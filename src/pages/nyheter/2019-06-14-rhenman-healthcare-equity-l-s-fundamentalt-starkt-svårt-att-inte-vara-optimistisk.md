---
templateKey: blog-post
title: >-
  Rhenman Healthcare Equity L/S: "Fundamentalt starkt, svårt att inte vara
  optimistisk"
date: 2019-06-14T15:20:56.636Z
sponsored: true
featured: false
tags:
  - Rhenman & Partners AM
---
STOCKHOLM (Fonder Direkt) Hälsovårdssektorns fundamentala förhållanden är mycket starka, och efter att ha släpat efter den bredare marknaden i år finns god potential att komma ikapp, särskilt då sektorn tenderar att prestera väl sent i den ekonomiska cykeln.



Det uttryckte Henrik Rhenman, som tillsammans med Susanna Urdmark förvaltar sektorhedgefonden Rhenman Healthcare Equity L/S, i en webcast på torsdagen.



Förvaltaren konstaterade samtidigt att ett amerikanskt presidentval väntar nästa år, vilket brukar medföra en viss oro kring vilka spelregler som ska gälla i de olika hälsovårdssegmenten. Men överlag är han optimistisk kring utsikterna.



"Det sker många kliniska framsteg med nya läkemedelskandidater, och medicintekniksektorn upplever vad man skulle kunna kalla en boom", sade Henrik Rhenman.



Susanna Urdmark fyllde i:



"Det är en hög innovationsnivå i många av våra bolag, och i tillägg till det har vi sett en upprevidering vad gäller estimaten i sektorn hittills i år. Så bolagen är hälsosammare såväl finansiellt som innovationsmässigt."



Henrik Rhenman slog vidare fast att fonden hade ett dåligt 2018, men uppgav sig bedöma att den korrektionen bör vara över, med mycket fundamentala goda nyheter som kommer från portföljbolagen.



"Det är svårt att inte vara optimistisk, faktiskt", sade Henrik Rhenman.



Klicka [här](https://www.youtube.com/watch?v=fxfRisZP8do&feature=youtu.be&utm_medium=email&utm_source=Ungapped&utm_campaign=Rhenman+Healthcare+Equity+L%2FS++-+Investment+Team+interview+June+2019&utm_custom%5Bungapped%5D=733e1ebc-f1b2-423b-ae6a-09981bff402c) för att se webcasten.
