---
templateKey: blog-post
title: 'Morningstar: Sänker prognos för Kinas BNP, 16% risk kallt krig'
date: 2019-05-17T13:26:28.136Z
sponsored: false
featured: false
tags:
  - Morningstar
---
STOCKHOLM (Fonder Direkt) Analyshuset Morningstar sänker sin långsiktiga prognos för Kinas BNP (tio års genomsnitt) till 3,25 från 3,50 procent, baserat på sannolikheten för olika scenarier förknippade med den pågående handelskonflikten med USA.



Det framgår av en analys.



Morningstar är särskilt bekymrade för ett eventuellt nytt kallt krig där USA använder alla stående ekonomiska medel för att hämma Kinas maktambitioner, inklusive att stänga ned i princip all handel med landet. En sådan utveckling är inte analyshusets basscenario, men ges en sannolikhet på 16 procent med tillägget att ett kallt krig är det scenario med högst "sannolikhetsviktad" påverkan på ekonomin.



Det mest troliga är någon slags överenskommelse som räddar ansiktet på politikerna i både USA och Kina, men som inte innebär någon egentlig framgång sett till de svåra frågor konflikten handlar om, enligt Morningstar.

![(Källa: Morningstar)](/img/morningstar17maj.png)

<span class="image-caption">(Källa: Morningstar)</span>
