---
templateKey: blog-post
title: 'UB Nordamerika REIT: -2,7% i sept, ökat i Brookfield Property'
date: 2018-10-29T12:55:21.229Z
sponsored: false
featured: false
tags:
  - United Bankers
---
STOCKHOLM (Fonder Direkt) REIT-värdepapper (real estate investment trust) föll tillbaka i september efter en stark utveckling det senaste halvåret, och den huvudsakliga orsaken var en plötslig stegring av räntan på den tioåriga amerikanska statsobligationen. I oktober har dock läget förändrats och REITs har presterat väl relativt den bredare marknaden, i det turbulenta marknadsklimatet.

Det skriver Aki Kostiander, som förvaltar UB Nordamerika REIT, i en kommentar.

Fonden noterade en nedgång om 2,7 procent i september och har sedan årsskiftet därmed stigit 5,6 procent per den 30 september. Jämförelseindex saknas och detta gäller i fondens basvaluta euro. Mätt i svenska kronor var fondens utveckling -5,4 procent i september och sedan årsskiftet noteras en uppgång om 11,0 procent.

![Fondens utveckling i euro sedan starten i december 2014, indexerat till 100. (Källa: UB AM)](/img/107.png)

<span class="image-caption">Fondens utveckling i euro sedan starten i december 2014, indexerat till 100. (Källa: UB AM)</span>

Vad gäller portföljförändringar i september har fonden ökat i och befordrat innehavet Brookfield Property Partners till topp tio-listan, efter att bolaget förvärvat den framstående detaljhandelshyresvärden GGP till en attraktiv värdering, enligt förvaltaren.

![Fondens tio största positioner per den 30 september 2018. Geografimässigt utgör USA 78,6 procent av portföljen, Kanada 12,2 procent samt Mexiko 5,6 procent. (Källa: UB AM)](/img/108.png)

<span class="image-caption">Fondens tio största positioner per den 30 september 2018. Geografimässigt utgör USA 78,6 procent av portföljen, Kanada 12,2 procent samt Mexiko 5,6 procent. (Källa: UB AM)</span>
