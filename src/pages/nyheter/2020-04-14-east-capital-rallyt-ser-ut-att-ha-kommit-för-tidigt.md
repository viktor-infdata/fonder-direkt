---
templateKey: blog-post
title: 'East Capital: "Rallyt ser ut att ha kommit för tidigt"'
date: 2020-04-14T06:44:39.099Z
sponsored: true
featured: false
tags:
  - East Capital
---
STOCKHOLM (Fonder Direkt) Massiva stimulanspaket antyder att mer pengar kommer att söka sig till aktiemarknaderna, men det rally vi sett på senaste tiden ser ut att ha kommit för tidigt.

Det skriver East Capital i en veckouppdatering.

Kapitalförvaltaren menar att det inte vore förvånande med en ny korrektion snart, men de påpekar att det ser ljusare ut på medellång sikt.

"Mediabevakningen är extremt negativ och påverkar både politiker och investerare. De kommande veckorna kommer mängder med bolag släppa sina delårsrapporter vilket naturligtvis kommer att påverka marknaden och flytta investerarnas fokus från Covid-19 statistiken", skriver East Capital.

Efter den senaste veckans börslättnad återstår det att se vad som kommer hända på de utvecklade marknaderna, konstaterar de. Tillväxtmarknadernas börser behöver dock inte följa samma spår, påpekar East Capital, då andra krafter styr utvecklingen så som finanspolitik, skuldnivåer, virusspridningens olika faser, restriktioner, offentliga sjukvårdssystem och demografi.

Antalet döda i coronaviruset per dag har minskat i många av pandemins epicenter och investerarna har mycket fokus på utvecklingen i USA och särskilt New York som är världens finansiella centrum, medan många tillväxtmarknader (frånsett norra Asien) fortfarande är i början av sina kurvor, konstaterar kapitalförvaltaren

"Många utvecklingsländer har sämre förutsättningar att upprätthålla saniteten och begränsade möjligheter att införa och driva igenom restriktioner."

[Läs mer](https://www.eastcapital.com/sv-SE/Look-East/News-articles/articles-2020/april-6---10-weekly-comment-during-the-2020-global-health-crisis/) hos East Capital.