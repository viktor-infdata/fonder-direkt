---
templateKey: blog-post
title: 'UB EM Frontier Real Assets: +0,4% i oktober, fortsatt minska i Thailand'
date: 2019-11-18T09:08:26.789Z
sponsored: true
featured: false
tags:
  - United Bankers AM
---
STOCKHOLM (Fonder Direkt) Realtillgångsfonden UB EM Frontier Real Assets steg med 0,5 procent i oktober i basvalutan euro, medan MSCI:s tillväxtmarknadsindex steg 1,8 procent.



Det framgår av en månadsrapport från fondförvaltarna Aki Kostiander och Pekka Niemelä.



I svenska kronor steg fonden med 0,7 procent i oktober och har därmed avancerat med 19,3 procent hittills i år.

![UB EM Frontier Real Assets utveckling sedan lansering i slutet av maj 2018. (Källa: United Bankers AM)](/img/ub3.jpg "UB EM Frontier Real Assets utveckling sedan lansering i slutet av maj 2018. (Källa: United Bankers AM)")

_UB EM Frontier Real Assets utveckling sedan lansering i slutet av maj 2018. (Källa: United Bankers AM)_

__

Förvaltarna Aki Kostiander och Pekka Niemelä nämner i rapporten att fonden har fortsatt minskat sin exponering mot thailändska operatörer inom logistikcenter och i stället ökat vikten inom ett par filippinska infrastrukturbolag.



Vad gäller portföljbidrag på landnivå meddelar förvaltarduon att Mexiko hade en stabil månad med en avkastning nära 6 procent, medan utvecklingen i Argentina hämmade avkastningen.



Sett till geografi hade UB EM Frontier Real Assets vid utgången av oktober störst portföljandelar i Mexiko, med 18,8 procent av kapitalet, Filippinerna (15,7), Thailand (12,2), Indonesien (9,9) och Malaysia (9,6).



Fondens framåtblickande aggregerade direktavkastning ligger på 4,2 procent, medan motsvarande procentsats för tillväxtmarknadsaktieindexet MSCI Emerging Markets uppgår till 3,2, enligt rapporten.

![Fondens tio största innehav per den 31 juli. (Källa: United Bankers AM)](/img/ub4.jpg "Fondens tio största innehav per den 31 juli. (Källa: United Bankers AM)")

_Fondens tio största innehav per den 31 juli. (Källa: United Bankers AM)_
