---
templateKey: blog-post
title: 'SKAGEN m2: Ett starkt kvartal för fastighetsfonden'
date: 2019-10-17T14:11:11.744Z
sponsored: true
featured: false
tags:
  - Oddo BHF
---
STOCKHOLM (Fonder Direkt) Den globala fastighetsfonden Skagen m2 lämnar ett starkt kvartal bakom sig. Jämförelseindex (MSCI ACWI IMI Real Estate NR) steg 3,4 procent under tredje kvartalet, medan SKAGEN m2 levererade en uppgång om 7,3 procent i basvalutan SEK.



Det skriver förvaltaren Michael Gobitschek i en kvartalsrapport för fonden. Sedan årsskiftet är fonden upp 27,4 procent, jämfört med index som stigit 22 procent.

![Fondens bästa respektive sämsta portföljbidrag under september. (Källa: Skagen Fonder)](/img/m2.png "Fondens bästa respektive sämsta portföljbidrag under september. (Källa: Skagen Fonder)")

_Fondens bästa respektive sämsta portföljbidrag under september. (Källa: Skagen Fonder)_

"Ett starkt momentum för fastigheter fortsatte under det tredje kvartalet. Under september vände några trender; realräntan vände upp och på aktiemarknaden sågs en faktorrotation från tillväxt till värde", skriver Michael Gobitschek.



Fondens största bidragsgivare under kvartalet blev Hembla, med anledning av att bolaget förvärvades av Vonovia. Keihanshin Building Co, en japansk operatör av kontor och datacenter, samt svenska logistikoperatören Catena, kompletterade pallen av månadens tre största bidragsgivare, rapporterar Michael Gobitschek.



På nedsidan nämns spanska hotelloperatören Melia, som haft en tuff period med anledning av Brexit och konkursen i Thomas Cook. Turbulensen i Hong Kong tyngde Shangri-La, och fonden har minskat sitt innehav i bolaget, rapporterar fondförvaltaren.



Portföljen har genomgått flera förändringar under kvartalet. Hong Kong-baserade Soho China och China Vanke har båda fått lämna portföljen, och istället har två amerikanska bolag, Colony Capital och Vici Properties, fått ta plats.



"Colony Capital är i en omstruktureringsprocess från att vara ett diversifierad fastighetsbolag till specialisering i hyresfastigheter och infrastruktur, och det passar väl in i vår filosofi", skriver Michael Gobitschek.



Efter utträde ur Hembla i samband med uppköpet investerade fonden i brittiska Grainger, som är "marknadsledare inom hyreslägenheter i Storbritannien", enligt Michael Gobitschek.



Även inom fastighetssektorn har Michael Gobitschek noterat en rotation. Alternativa investeringar så som logistik- och datacenter har gått starkt medan kontorsfastigheter har gått svagare.



"Fastighetssektorn är högre värderad nu än vid årets början, precis som aktiemarknaden i helhet, men det finns fortfarande många spännande möjligheter att hitta", skriver Michael Gobitschek.



Fonden utgörs av 35 bolag, med störst vikt i CA Immobilien Anlagen, Catena och Deutche Wohnen.

![Skagen M2:s tio största innehav per den 30 september. (Källa: Skagen Fonder)](/img/m22.png "Skagen M2:s tio största innehav per den 30 september. (Källa: Skagen Fonder)")

_Skagen M2:s tio största innehav per den 30 september. (Källa: Skagen Fonder)_

[Läs mer](https://www.skagenfonder.se/) hos Skagen Fonder.
