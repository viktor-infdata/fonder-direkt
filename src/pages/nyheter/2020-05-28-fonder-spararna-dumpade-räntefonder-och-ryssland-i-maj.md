---
templateKey: blog-post
title: 'Fonder: Spararna dumpade räntefonder och Ryssland i maj'
date: 2020-05-28T05:26:32.130Z
sponsored: false
featured: false
tags:
  - Nordnet
---
STOCKHOLM (Fonder Direkt) Spararna fortsatte i maj att köpa aktiefonder och sälja räntefonder, de satsade på tillväxtmarknader samtidigt som de hämtade hem vinsten i Ryssland efter den snabba rekylen där.

Det framgår av ett pressmeddelande från nätbanken, där Nordnet rapporterar om majaktiviteten för deras kunder i Sverige.

"Börsen har rusat snabbt, och det har fått spararna att börja hämta hem lite vinster. Nästan hälften av alla fondaffärer under maj månad var sälj, vilket är en högre andel än under den värsta turbulensen i mars. En hel del sparare tycks passa på att sälja lite efter den remarkabla uppgången", kommenterar Nordnets sparekonom Frida Bratt i pressmeddelandet.

Det goda humöret på börsen fortsatte i maj, till följd av en tro på en snabb återhämtning i takt med att allt fler ekonomier öppnas upp. Samtidigt tycks ändå optimismen bestå. Trenden med ökade köp i aktiefonder och försäljningar av räntefonder fortsatte i maj. Globalfonder hamnade högst upp i köptoppen.

"Förutom globalfonder vågade fondspararna också satsa på tillväxtmarknader. I dem får man mycket Kina, som ligger före oss i coronapandemin, men också lite Latinamerika, som ligger efter och där börserna ännu inte har rekylerat upp", säger sparekonomen.

Det har dock Rysslands- och Östeuropafonderna gjort. Moskvabörsen var en av de börser i världen som drabbades värst i turbulensen.

"Nu har dock Östeuropa och Ryssland också haft en snabb rekyl, och då passar en hel del fondsparare på att sälja", tillägger Frida Bratt.

Mest handlade fonderna hos Nordnet i maj: 

<!--StartFragment-->

| **Mest köpta**                             | **Mest sålda**                            |
| ------------------------------------------ | ----------------------------------------- |
| Spiltan Aktiefond Investmentbolag          | East Capital Eastern Europe               |
| Länsförsäkringar Global Indexnära          | Öhman Navigator                           |
| Länsförsäkringar Tillväxtmarknad Indexnära | Amundi Funds Cash USD                     |
| TIN Ny Teknik                              | Brummer Multi-Strategy                    |
| Swedbank Robur Access Asien                | SEB Russia                                |
| Swedbank Robur Ny Teknik                   | SEB Korträntefond                         |
| DNB Global Indeks                          | Handelsbanken Euro Ränta                  |
| SPP Aktiefond Global                       | Wells Fargo (Lux) WF Global Opportunities |
| Spiltan Räntefond Sverige                  | FIM Euro                                  |
| SEB Sverige Indexfond                      | Nordea Småbolagsfond Norden               |

\
Källa: Nordnet 

<!--EndFragment-->