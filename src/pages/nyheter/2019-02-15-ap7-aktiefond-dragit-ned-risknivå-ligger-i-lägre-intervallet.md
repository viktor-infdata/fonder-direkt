---
templateKey: blog-post
title: 'AP7 Aktiefond: Dragit ned risknivå, ligger i lägre intervallet'
date: 2019-02-15T10:38:03.279Z
sponsored: false
featured: false
tags:
  - AP7 Aktiefond
---
STOCKHOLM (Fonder Direkt) AP7 Aktiefond, "soffliggarvalet" i premiepensionen, har sänkt risken i portföljen då många marknader anses fullvärderade.

Det säger fondens vice vd Ingrid Albinsson till Realtid.

"Många marknader är ganska fullvärderade och just nu har vi lite lägre risk, men vi är fortfarande väldigt långsiktiga i våra investeringar", meddelar hon.

Fonden använder sig av hävstång för att få bättre långsiktig utväxling av det förvaltade pensionskapitalet. Vid ett normalläge ligger hävstången på 25 procent, att jämföra med 14,5 procent vid de senaste offentliggjorda siffra, skriver Realtid, som lägger till att hävstången i AP7 Aktiefond för ett par år sedan var uppe i 50 procent.

Sett till risknivå relativt MSCI:s aktievärldsindex har AP7 Aktiefond att förhålla sig till ett intervall på mellan 0,9-1,6 gånger risken för MSCI ACWI (all country world index). Fondens risknivå är för tillfället 1,1 gånger MSCI ACWI, skriver Realtid.
