---
templateKey: blog-post
title: 'Andra AP-fonden: Flaggar upp i Vostok New Ventures efter Avito-försäljning'
date: 2019-01-30T10:49:40.081Z
sponsored: false
featured: false
tags:
  - Andra AP-fonden
---
STOCKHOLM (Fonder Direkt) Andra AP-fonden flyttar fram sin ägarposition i investmentbolaget Vostok New Ventures.

Den statliga pensionsfonden äger nu 5,57 procent av kapitalet, efter köp av 500.000 aktier, framgår av ett flaggningsmeddelande. Fonden övertar därmed sjätteplatsen i ägarlistan från T. Rowe Price, visar data från Holdings.

Andra AP-fonden tog sin första position i Vostok New Ventures i december 2016. Det nu rapporterade aktieförvärvet var fondens första förändring av innehavet sedan i december 2017, då innehavet ökades till 4,99 procent av kapitalet, enligt Holdings.

Vostok New Ventures meddelade i fredags att bolaget säljer hela sitt innehav i ryska Avito mot ett kontant vederlag om 540 miljoner dollar. Andra AP-fondens aktieköp i Vostok ska ha genomförts på tisdagen denna vecka, enligt flaggningsmeddelandet.
