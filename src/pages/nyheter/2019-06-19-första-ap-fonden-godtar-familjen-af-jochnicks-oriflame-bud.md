---
templateKey: blog-post
title: 'Första AP-fonden: Godtar familjen af Jochnicks Oriflame-bud'
date: 2019-06-19T10:23:33.780Z
sponsored: false
featured: false
tags:
  - Första AP-fonden
---
STOCKHOLM (Fonder Direkt) Första AP-fonden ansluter till pensionskollegan Fjärde AP-fondens hållning att acceptera Oriflame-budet om 227 kronor per aktie, som storägarfamiljen af Jochnick har lagt på kosmetikabolaget.

Det framgår av ett pressmeddelande.

"Med tanke på möjligheten att investera i andra företag med större potential både kort- och långsiktigt är vi villiga att acceptera budet", kommenterar Olof Jonasson som är chef för Första AP-fondens aktieförvaltning.

Även Swedbank Robur har via pressmeddelande aviserat att budet ämnas godtas. Första AP-fonden, Fjärde AP-fonden och Swedbank Robur äger sammanlagt 22,12 procent av kapital och röster i Oriflame, enligt statistik från ägardatatjänsten Holdings.
