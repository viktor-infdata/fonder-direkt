---
templateKey: blog-post
title: 'Nordnet: Fondkunder rensat ut guldet och ökat risken i oktober'
date: 2019-10-30T08:02:55.293Z
sponsored: false
featured: false
tags:
  - Nordnet
---
STOCKHOLM (Fonder Direkt) Oktober noterade en lång uppgångssvit, med 14 uppgångsdagar i rad. Börsen trotsade flera geopolitiska orosmoment, såsom turerna i handelskriget och brexit, och spararna satsade friskt på aktiefonder.



Det framgår av ett pressmeddelande från nätbanken, där Nordnet rapporterar om oktoberaktiviteten för deras kunder i Sverige.



Den muntrare marknadssynen syntes tydligt hos fondspararna, och på de val de gjorde i portföljen i oktober, kommenterar Nordnets sparekonom Frida Bratt i pressmeddelandet.



"Både den mest och den näst mest sålda fonden under månaden är en guldfond. Att guldfonder åker ut är ett tydligt tecken på att spararna känner sig allt mer komfortabla med aktiemarknaden och dess fortsatta utveckling", säger Frida Bratt.



Spiltan Aktiefond Investmentbolag hamnade återigen i köptoppen, medan guldfonder intog bottenposition.



Frida Bratt konstaterar att marknaden verkar tro på en mildare variant av avmattning, samtidigt som det knappast finns något alternativ till aktier för stora institutionella placerare.



De mest handlade fonderna i oktober hos Nordnets kunder i Sverige:

![(Källa: Nordnet)](/img/nordnet.png "(Källa: Nordnet)")

_(Källa: Nordnet)_
