---
templateKey: blog-post
title: 'SHB Fonder: Flaggar ned i IAR Systems, halverat ägande sedan april'
date: 2019-12-09T14:22:12.594Z
sponsored: false
featured: false
tags:
  - SHB Fonder
---
STOCKHOLM (Fonder Direkt) Handelsbanken Fonder har minskat sitt aktieinnehav i programvarubolaget IAR Systems till 4,7 procent av kapitalet, enligt ett flaggningsmeddelande med anledning av att gränsvärdet för antal aktier nu understiger 5 procent.



Handelsbanken Fonder ägde enligt Holdings 5,8 procent av kapitalet per den 30 november. Fondförvaltaren har succesivt minskat sitt ägande i programvarubolaget sedan maj 2019 och har inte gått under 5 procents ägande sedan de flaggade upp i mitten av 2015, visar ägardatatjänsten Holdings.



Efter ett sista köp av 20.000 aktier, som registrerades i Holdings i slutet av april 2019, låg ägandet på 9,3 procent, en nivå som nu alltså nästan halverats.
