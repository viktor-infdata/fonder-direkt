---
templateKey: blog-post
title: 'AMF: Avgifterna på den svenska fondmarknaden sjönk 2018'
date: 2019-06-13T15:24:15.705Z
sponsored: false
featured: false
tags:
  - AMF
---
STOCKHOLM (Fonder Direkt) Avgifterna fortsatte att krypa nedåt på den svenska fondmarknaden under 2018, då den genomsnittliga årliga fondavgiften (samtliga kategorier) noterade 1,41 procent, att jämföra med 1,47 procent under 2017.



Det framgår av en [avgiftsrapport](https://www.pressmachine.se/obj.php?obj=44296&id=u6biuh2xhhs4e4su0qp7x0a9scwhbi8wakvfmqxwx0mxx9sf0b798jt4o7tnnql2f2d47j1s07qf3phxqvw6dnhlk3inblvsyj) från pensions- och fondaktören AMF.



För aktiefonder var snittavgiften 1,58 procent (ned från 1,66 procent 2017), vilket uppges ha varit den lägsta nivån på över tio år. För blandfonder låg snittavgiften på 1,33 procent (1,38), medan den genomsnittliga avgiften för räntefonder uppgick till 0,98 procent (1,04).



Tittar man istället på kapitalviktade genomsnitt för Sverigeregistrerade fonder, det vill säga baserat på var spararna faktiskt placerar sina pengar, sjunker de genomsnittliga avgiftsnivåerna ordentligt. Aktiefonder hamnar då på 0,87 procent i årlig avgift, medan blandfonder noterar 0,94 procent.



Ingen uppgift om kapitalviktade genomsnittsavgifter för räntefonder anges, eller dito för utlandsregistrerade aktie- eller blandfonder på den svenska fondmarknaden.
