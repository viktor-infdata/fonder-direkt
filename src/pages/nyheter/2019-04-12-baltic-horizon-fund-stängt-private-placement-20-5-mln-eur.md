---
templateKey: blog-post
title: 'Baltic Horizon Fund: Stängt private placement 20,5 mln eur'
date: 2019-04-12T07:35:28.128Z
sponsored: true
featured: false
tags:
  - Baltic Horizon
---
STOCKHOLM (Fonder Direkt) Fastighetsfonden Baltic Horizon har tagit in 20,5 miljoner euro i en övertecknad private placement.



Det framgår av ett pressmeddelande.



Intresset att delta i transaktionen uppges ha varit starkt, med totala anmälningar uppgående till över 160 procent av den emissionsvolym som beslutades om vid Baltic Horizons årsstämma den 19 februari 2019. Kapitaltillskottet kommer att användas till nya fastighetsinvesteringar.



"Vi är mycket nöjda med det exceptionellt stora intresset i denna private placement av nya fondandelar i Baltic Horizon Fund. Det nya kapitalet togs in från ett flertal nya baltiska och svenska institutionella investerare. Vi ämnar att strategiskt använda de nya medlen i de baltiska huvudstäderna inom kort", säger fondförvaltaren Tarmo Karotam.



Kursen för de nyemitterade andelarna uppgår till 1:3067 euro och motsvarar det viktade genomsnittspriset på Nasdaq Tallinn under 90-dagarsperioden mellan 27 november 2018 och 24 februari 2019, enligt pressmeddelandet.



De nya fondandelarna förväntas listas på Nasdaq Tallinn samt Nasdaq Stockholm omkring den 17 respektive den 23 april. Baltic Horizon Fund är parallellnoterad på dessa två börser.
