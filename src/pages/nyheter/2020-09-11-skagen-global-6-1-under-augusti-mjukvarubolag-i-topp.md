---
templateKey: blog-post
title: "Skagen Global: +6,1% under augusti, mjukvarubolag i topp"
date: 2020-09-11T06:34:45.440Z
sponsored: true
featured: false
tags:
  - Skagen Fonder
---
<!--StartFragment-->

STOCKHOLM (Fonder Direkt) Augusti blev en stark månad på aktiemarknaden, med bland annat den starkaste augustimånaden för S&P 500 sedan 1986. För aktiefonden Skagen Global slutade månaden i en uppgång om 6,1 procent. Det skriver portföljförvaltaren Knut Gezelius i en månadsrapport.

Fondens jämförelseindex (MSCI ACWI NR USD) steg under augusti 5,2 procent. Sedan årsskiftet är fonden ner 0,7 procent, jämfört med jämförelseindex som ligger på -3,4 procent, framgår det av rapporten.

[![image](https://i.direkt.se/200911/588949201.png)](https://i.direkt.se/200911/588949201.png)

*Skagen Globals lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)*

Fondens tre största positiva bidragsgivare under månaden var Adobe, Mastercard och Microsoft.

"Adobe har trots pandemi lyckats befästa sin position som tydlig marknadsledare inom många mjukvaruområden", kommenterar Knut Gezelius.

På nedsidan nämner förvaltaren March & McLennan, ett amerikansk försäkrings- och konsultbolag, som inte har hängt med upp i senaste tidens breda uppgångar, men som han menar har fortsatt oförändrad fundamenta.

Unden månaden har MSCI fått ta plats i portföljen:

"MSCI tillhandahåller verktyg för investeringsbeslut för aktie- och räntemarknader. Den skalbara affärsmodellen kombinerat med betydande valmöjligheter kring ESG-produkter gör bolaget undervärderat för den långsiktiga investeraren", skriver Knut Gezelius.

Samtidigt har JP Morgan och Ageas fått lämna portföljen, som en direkt följd av hur bolagen har drabbats under Covid-19. Efter dessa förändringar utgörs fonden av 34 innehav, med störst vikt i Microsoft, Intercontinental Exchange och Adobe. Sett till geografisk exponering är USA klart dominerande med 79,6 procent (21,4 procentenheter mer än jämförelseindex). Finans och informationsteknologi är fondens största sektorer, som tillsammans står för över halva fondens exponering, framgår det av rapporten.

[Läs mer](https://www.skagenfonder.se/globalassets/pdfs/status-reports/sweden/skagen-global-a/2020/20200831_skagen-global-a-augusti.pdf) hos Skagen Fonder.

<!--EndFragment-->