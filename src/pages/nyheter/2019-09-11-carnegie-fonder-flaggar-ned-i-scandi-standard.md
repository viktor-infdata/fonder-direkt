---
templateKey: blog-post
title: 'Carnegie Fonder: Flaggar ned i Scandi Standard'
date: 2019-09-11T09:00:17.751Z
sponsored: false
featured: false
tags:
  - Carnegie Fonder
---
STOCKHOLM (Fonder Direkt) Carnegie Fonder har minskat sitt aktieinnehav i kycklingföretaget Scandi Standard till 4,9 procent av kapitalet och röster, enligt ett flaggningsmeddelande med anledning av att gränsvärdet för antal aktier nu understiger 5 procent.



Carnegie Fonder har sålt totalt cirka 600.000 aktier den 9 och 10 september, visar ägardatatjänsten Holdings. Fondförvaltaren ägde enligt Holdings 5,8 procent av kapitalet per den 31 augusti.



Det här är första gången Carnegie Fonder går under 5 procent sedan fondförvaltaren flaggade upp i Scandi Standard hösten 2014, enligt statistik från Holdings.
