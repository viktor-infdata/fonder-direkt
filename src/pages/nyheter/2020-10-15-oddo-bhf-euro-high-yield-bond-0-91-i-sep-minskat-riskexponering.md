---
templateKey: blog-post
title: "ODDO BHF Euro High Yield Bond: -0,91% i sep, minskat riskexponering"
date: 2020-10-15T08:15:41.267Z
sponsored: true
featured: false
tags:
  - Oddo BHF
---
<!--StartFragment-->

STOCKHOLM (Fonder Direkt) Obligationsfonden ODDO BHF Euro High Yield Bond backade 0,91 procent i september sett till basvalutan euro, och noterar därmed -1,75 procent sedan årsskiftet. Fondens jämförelseindex (100% BofAML E HY NF FI&FL Rate HY Constrained) tappade 0,63 procent under månaden, vilket innebär -2,87 procent sedan årsskiftet. Siffrorna gäller i basvalutan euro.

Det framgår av en månadsrapport signerad fondförvaltarna Alexis Renault och Frauke Wolkewitz.

[![image](https://i.direkt.se/201015/590166701.png)](https://i.direkt.se/201015/590166701.png)

*Utveckling för fonden (turkos) och jämförelseindex (mörkblå) sedan fondstarten år 2000. (Källa: ODDO BHF AM SAS)*

"Risk-av-läget intensifierades under månadens andra halva, mot bakgrund av att ökande covid-19-infektionsfall signalerar en andra bred infektionsvåg och fler restriktiva åtgärder från nationella och lokala regeringar", skriver förvaltarna.

**Politisk osäkerhet föreligger**

Utöver virusspridning pekar förvaltarna på flera kommande splittrande politiska händelser som bidrar till osäkerhet på marknaderna, och som medförde negativt sentiment i september. Här nämns presidentvalet och ett nytt stödpaket i USA samt brexit. Förvaltarna noterar dock att marknaderna stabiliserades under de sista dagarna i september. Primärmarknadsaktiviteten (nyemissioner av obligationer) uppges ha återupptagits under månaden men fortfarande befinna sig på dämpade nivåer.

**Fortsätter undervikta covid-drabbade sektorer**

Fonden minskade sin riskexponering något under månaden samt vidhöll sin underviktspositionering i cykliska och covid-drabbade sektorer såsom resor & nöjen, sällanköpsvaror och råvaror. Fonden håller överviktpositioner i defensiva branscher som är mindre påverkade av coronaviruset, till exempel telekom. Portföljen har ett beta på omkring 1, enligt rapporten. [![image](https://i.direkt.se/201015/590166702.png)](https://i.direkt.se/201015/590166702.png)

*De tio emittenter med störst vikt i fondens portfölj, samt de huvudsakliga derivat som återfinns i fonden, per den 30 september 2020. (Källa: ODDO BHF AM SAS*)

<!--EndFragment-->