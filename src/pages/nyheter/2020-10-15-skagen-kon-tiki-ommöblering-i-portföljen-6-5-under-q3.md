---
templateKey: blog-post
title: "Skagen Kon-Tiki: Ommöblering i portföljen, +6,5% under Q3"
date: 2020-10-15T13:55:30.762Z
sponsored: true
featured: false
tags:
  - Skagen
---
<!--StartFragment-->

STOCKHOLM (Fonder Direkt) Vägen till ekonomisk återhämtning är lång, men världens aktiemarknader tycks redan ha gått vidare, och flera sektorer slog gamla rekord under det tredje kvartalet. Det skriver fondförvaltarna Cathrine Gether och Fredrik Bjelland i en kvartalsrapport gällande tredje kvartalet för tillväxtmarknadsfonden Skagen Kon-Tiki.

Fonden steg 6,5 procent i värde under tredje kvartalet, medan jämförelseindex (MSCI EM NR USD) ökade 5,4 procent, båda SEK. Sedan årsskiftet har fonden presterat -8,6 procent och jämförelseindex -4,9 procent, framgår det av rapporten.

[![image](https://i.direkt.se/201015/590184101.png)](https://i.direkt.se/201015/590184101.png)

*De innehav som gav bäst respektive sämst avkastningsbidrag till Skagen Kon-Tiki under tredje kvartalet. (Källa: Skagen Fonder)*

"När vi blickar fram mot fjärde kvartalet, kan vi inte låta bli att tänka att året kanske ytterligare en eller två överraskningar att bjuda på, och vi behåller därför en balanserad portfölj med genomtänkt skydd för nedsidan", skriver fondförvaltarna.

**Sydkorea i topp**

Fondens uppgång under kvartalet drevs främst av den sydkoreanska marknaden, genom innehaven i Hyundai Motor, LG Electronics och Samsung Electronics. En annan av de större positiva bidragsgivarna blev ett relativt nytt innehav, indiska informationsteknologibolaget Tech Mahindra, som funnits i portföljen sedan maj, rapporterar fondförvaltarna.

På nedsidan nämner förvaltarna Atlantic Sapphire, som specialiserar sig på landbaserad laxodling. Bolaget har drabbats av förseningar i utbyggnaden av produktionsanläggningar till följd av covid-19. Förvaltarna menar dock att den långsiktiga potentialen är god, och deltog nyligen i bolagets kapitalresning. Till skaran av största negativa bidragsgivare ställer sig även Bank of China och Naspers, framgår det av rapporten.

**Försäkringsbolag in i portföljen**

Under kvartalet har Golar LNG fått lämna portföljen, och istället har försäkringsbolaget China Life och förpackningsföretaget Samyang Packaging tagit plats i portföljen, skriver förvaltarna.

"Vi ser China life som en långsiktig vinnare i utvecklingen av försäkringsmarknaden. Även om aktien har pressats ner i takt med sjunkande långa räntor och svaga försäljningssiffror från industri på grund av covid-19, tror vi att bolagets relativa marknadsposition har stärkts", kommenterar förvaltarna.

Efter förändringarna utgörs portföljen av 47 bolag, med störst vikt i Samsung Electronics, Naspers och Ping An Insurance Group. Sett till geografisk exponering är fonden överexponerad mot Sydkorea och underexponerad mot Kina jämfört med index.

"Fonden handlas på 11 gånger innevarande års vinst, 0,9x P/B, och ger 3 procent direktavkastning. Givet det osäkra faktorerna kring värdering av tillväxtbolag jämfört med värdebolag, är vi fortsatt fokuserade på att balansera potentiell uppsida med skydd på nedsidan", avslutar förvaltarna.

[Läs mer](https://www.skagenfonder.se/fonder/kon-tiki/) hos Skagen Fonder.

<!--EndFragment-->