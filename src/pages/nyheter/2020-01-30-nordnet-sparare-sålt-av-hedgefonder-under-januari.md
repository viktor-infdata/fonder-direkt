---
templateKey: blog-post
title: 'Nordnet: Sparare sålt av hedgefonder under januari'
date: 2020-01-30T07:53:36.522Z
sponsored: false
featured: false
tags:
  - Nordnet
---
STOCKHOLM (Fonder Direkt) När spararna ser över portföljen under det nya årets första månad får smala aktiefonder och hedgefonder stryka på foten. Istället satsar spararna på billiga indexfonder.

Det framgår av ett pressmeddelande från nätbanken, där Nordnet rapporterar om januariaktiviteten för deras kunder i Sverige.

"Hedgefonder är en brokig samling olika strategier, som för många sparare är svåra att förstå ", kommenterar Nordnets sparekonom Frida Bratt i pressmeddelandet.

"Hedgefonder har generellt haft det tufft de senaste åren. Det beror delvis på låga räntor, men också att man haft svårt att hänga med i börsens svängningar. Flera har misslyckats med sitt grundläggande uppdrag; att leverera stabil avkastning oavsett marknadsläge ", tillägger hon.

Hon påpekar även att smalare aktiefonder såldes av i januari för att göra plats åt breda indexfonder, sju av tio fonder i köptoppen är indexfonder.

"Breda indexfonder är som ett basplagg i garderoben. Här fortsätter man spara månad efter månad. Smalare aktivt förvaltade fonder, som har en högre avgift och ofta en högre risk, ses oftare över och byts ut. Det är bra - de är inte fonder man ska köpa och glömma", resonerar Frida Bratt.

De mest handlade fonderna i november hos Nordnets kunder i Sverige:

<!--StartFragment-->

| **Mest köpta**                         | **Mest sålda**                                     |
| -------------------------------------- | -------------------------------------------------- |
| Spiltan Aktiefond Investmentbolag      | HSBC GIF Latin American Equity                     |
| Länsförsäkringar Global Index          | Nordea Småbolagsfond Norden                        |
| Robur Access Asien                     | Gladiator                                          |
| Länsförsäkringar Tillväxtmarknad Index | Parvest Bond Absolute Return                       |
| Spiltan Räntefond Sverige              | Healthinvest Small and Microcap                    |
| Core Ny Teknik                         | Brummer Multi-Strategy                             |
| SPP Aktiefond Global                   | Brummer Multi-Strategy 2XL                         |
| DNB Global Indeks                      | Nordea Realränta                                   |
| SPP Aktiefond USA                      | Blackrock IIF Japan Small and Midcap Opportunities |
| Länsförsäkringar Fastighetsfond        | Danske Invest Global Emerging Markets              |



<!--EndFragment-->
