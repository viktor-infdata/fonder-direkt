---
templateKey: blog-post
title: 'Holberg: Förvaltarbyte i Subsea-tunga fonder'
date: 2019-01-25T09:30:45.529Z
sponsored: false
featured: false
tags:
  - Holberg
---
STOCKHOLM (Fonder Direkt) Jørgen Müller har ersatt Tony Fimreite som förvaltare för aktiefonden Holberg Norge, som han nu förvaltar tillsammans med Robert Lie Olsen, enligt en uppdatering i Morningstars databas.

Den förstnämnde har även adderats som förvaltare för Holberg Norden. Både Holberg Norge och Holberg Norden förvaltas numera av duon Jørgen Müller och Robert Lie Olsen.

Båda fonderna har två Morningstarstjärnor, och gemensamt är också en stor position i offshoreservicebolaget Subsea 7. Aktien är näst största innehav i Holberg Norge (efter Europris), med en portföljvikt om 8,6 procent. I Holberg Norden är Subsea 7 det största innehavet, med 8,1 procent av fondkapitalet.
