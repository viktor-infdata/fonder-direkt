---
templateKey: blog-post
title: >-
  ODDO BHF Haut Rendement 2025: Maj intensiv månad på primärmarknaden, bl a
  deltagit i Dometic-emission
date: 2019-06-28T09:39:15.988Z
sponsored: true
featured: false
tags:
  - ODDO BHF AM SAS
---
STOCKHOLM (Fonder Direkt) Ökade handelsspänningar mellan och USA och dess handelspartners, framförallt Kina och Mexiko, innebar att det rally som tidigare under året hade präglat finansiella marknader fick ett abrupt slut i maj.



Det konstaterar förvaltarna Alain Krief och Olivier Becker i en månadsrapport för fonden ODDO BHF Haut Rendement 2025, som investerar i high yield-obligationer och som har ett förbestämt slutdatum för fondens avveckling (target date).



Fonden tappade i värde med 2,00 procent i maj i basvalutan euro, och är därmed upp 4,93 procent sedan årsskiftet. I svenska kronor är motsvarande siffror -2,44 procent i maj och +9,80 procent hittills i år.



Förvaltarna noterar att handelskriget har börjat orsaka genuin oro för den globala tillväxten och att de högre amerikanska tullarna nu visar sig tydligt i statistiken, något som exemplifieras med att Kinas tillverknings-PMI föll till kontraktionsnivån 49,4 i maj (50,1 i april).



Gällande fondens investeringsdomän krediter vidgades spreadarna för Itraxx Main med 14 baspunkter till 72 baspunkter under månaden, samtidigt som desamma vidgades med 62 baspunkter till 310 baspunkter för Xover, enligt rapporten.

![Ratingfördelning bland emittenterna i fondens portfölj. (Källa: ODDO BHF AM SAS)](/img/oddo28jun.png)

<span class="image-caption">Ratingfördelning bland emittenterna i fondens portfölj. (Källa: ODDO BHF AM SAS)</span>

"Vi reducerade idiosynkratisk risk denna månad genom att sälja våra positioner i Thomas Cook och Officine Maccaferri. Maj var även en intensiv månad för oss på primärmarknaden. I synnerhet deltog vi i nyemissioner från Dometic, United Group och Cirsa", skriver Alain Krief och Olivier Becker.



På sektornivå noterades störst nedgångar inom hälsovård, som tappade 4,0 procent, tjänster (-3,9) och transport (-3,2). Mest motståndskraft fanns inom telekom (-0,2 procent), energi (-0,2) samt kapitalvaror (-0,4), framgår det.



I en osäker marknadsmiljö där handelskriget har försämrat sentimentet har förvaltarna antagit en än mer försiktig inställning med en hög grad av selektivitet, meddelar de. Förvaltarna är dock på det hela taget fortsatt optimistiska, då makroekonomiska faktorer alltjämt ser hyggliga ut och nivån av betalningsinställelser är låg, lägger de till.

![De tio största emittenterna i ODDO BHF Haut Rendement 2025 vid utgången av maj. (Källa: ODDO BHF AM SAS)](/img/oddo28jun2.png)

<span class="image-caption">De tio största emittenterna i ODDO BHF Haut Rendement 2025 vid utgången av maj. (Källa: ODDO BHF AM SAS)</span>
