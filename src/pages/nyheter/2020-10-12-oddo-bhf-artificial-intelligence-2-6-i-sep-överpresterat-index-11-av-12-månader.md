---
templateKey: blog-post
title: "ODDO BHF Artificial Intelligence: -2,6% i sep, överpresterat index 11 av
  12 månader"
date: 2020-10-12T06:55:34.923Z
sponsored: true
featured: false
tags:
  - ODDO BHF
---
<!--StartFragment-->

STOCKHOLM (Fonder Direkt) Den systematiska aktiefonden ODDO BHF Artificial Intelligence sjönk med 2,6 procent i september, medan jämförelseindex (100% MSCI World NR USD) i sin tur föll 3,4 procent. Fonden har hittills i år stigit med 6,5 procent per den 30 september, samtidigt som jämförelseindex har stigit 1,7 procent. Siffrorna gäller i basvalutan amerikanska dollar.

Det framgår av en månadsrapport med förvaltarkommentar från Brice Prunas och Maxence Radjabi.

[![image](https://i.direkt.se/201012/589998801.png)](https://i.direkt.se/201012/589998801.png)

*Utveckling för ODDO BHF Artificial Intelligence och jämförelseindex sedan fondstarten. (Källa: ODDO BHF AM SAS)*

"Samtidigt som aktiemarknader världen över föll i september överpresterade vår AI-fond sitt jämförelseindex betydande. Under den senaste rullande tolvmånadersperioden har fonden överpresterat jämförelseindex under elva månader", skriver förvaltarna.

**NEC och Media Tek bästa innehav**

Japanska NEC och taiwanesiska Media Tek var fondens två bästa bidragsgivare till avkastningen under månaden. Gällande NEC uppges aktien ha stigit som en följd av att bolagets digitala agentprojekt kom på plats i samband med att Japans nye premiärminister Yoshihide Suga tillträdde sin post. Halvledarbolaget Media Tek ser fortfarande 5G-chiporders komma in från de kinesiska företagen Oppo, Vivo och Xiaomi trots bojkotten av landets telekomjätte Huawei, enligt rapporten. Aktien återhämtade sig i september efter svaghet föregående månad.

[![image](https://i.direkt.se/201012/589998802.png)](https://i.direkt.se/201012/589998802.png)

*En uppställning över fondens sektorexponeringar och hur portföljen är viktad relativt jämförelseindex inom dessa sektorer. (Källa: ODDO BHF AM SAS)*

**Apple-försäljning delorsak till överprestation**

Brice Prunas och Maxence Radjabi meddelar att över 25 procent av fondens överprestation gentemot jämförelseindex i september kan tillskrivas en försäljning av Apple-aktien i början av månaden. Vidare förklaras en stor del av överprestationen av betydande undervikter inom bank och försäkring, samt en avsaknad av innehav i energisektorn. Vad som främst uppges ha tyngt fonden under månaden var innehav i mjukvarusektorn, där bolag inom cybersäkerhetsegmentet som Fortinet och Qualys utvecklades negativt.

**Tyngdpunkt på USA-innehav**

En majoritet (65,3 procent) av fondens innehav återfinns i USA, så som fonden för tillfället är positionerad. Tvåa på listan är Japan med 6,7 procent av kapitalet, följt av Taiwan (4,8), Kina (4,6) samt Schweiz och Storbritannien som delar femteplatsen med 3,0 procent vardera. Vid utgången av september bestod portföljen av 61 aktier, med en relativt låg koncentration hos de tio största:

[![image](https://i.direkt.se/201012/589998803.png)](https://i.direkt.se/201012/589998803.png)

*Källa: ODDO BHF AM SAS*

<!--EndFragment-->