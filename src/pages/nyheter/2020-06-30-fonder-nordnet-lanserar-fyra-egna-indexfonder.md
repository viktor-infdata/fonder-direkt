---
templateKey: blog-post
title: "Fonder: Nordnet lanserar fyra egna indexfonder"
date: 2020-06-30T06:10:45.872Z
sponsored: false
featured: false
tags:
  - Nordnet
---
<!--StartFragment-->

STOCKHOLM (Fonder Direkt) Nordnet lanserar fyra egna indexfonder som täcker de största regionerna i världen. Fonderna går att köpa på Nordnets plattform från och med idag. Det framgår av ett pressmeddelande.

De fonder som nu introduceras på marknaden täcker de största bolagen i USA respektive Europa, samt på tillväxtmarknaderna. Dessutom lanseras en globalfond.

"En indexfond är något av den ultimata sparprodukten, som passar för såväl månadssparande som större investeringar. Jag är väldigt stolt över den här lanseringen - vi har lyckats sätta ihop fonder som följer breda och välkända index, och som har ett lågt pris. Just den kombinationen är väldigt kraftfull och ger hög spararnytta", säger Martin Ringberg, Sverigechef på Nordnet.

USA-fonden följer det välkända indexet S&P 500, och de tre övriga fonderna följer MSCI World, MSCI Europa och MSCI Emerging Markets. De årliga avgifterna för fonderna är 0,20 procent för Global, USA och Europa, samt 0,40 procent för Tillväxtmarknader.

"Vi har sedan tidigare produkter som täcker de nordiska marknaderna, men med dagens lansering får vi en mer fullständig familj av indexfonder och våra kunder kan nu enkelt och billigt investera globalt", tillägger Martin Ringberg.

Fonderna förvaltas i samarbete med JP Morgan.

|                                     |                                                                                                                                                                                      |                  |
| ----------------------------------- | ------------------------------------------------------------------------------------------------------------------------------------------------------------------------------------ | ---------------- |
| **Namn**                            | **Index**                                                                                                                                                                            | **Årlig avgift** |
| Nordnet Indexfond Global            | MSCI World Index - följer över 1 600 större bolag från 23 olika länder. Störst indexvikt har USA, Japan, Storbritannien och Frankrike.                                               | 0,20%            |
| Nordnet Indexfond USA               | SP 500 - följer de 500 största amerikanska bolagen, vilket representerar cirka 80% av totalt marknadsvärde. Störst vikt i index har Microsoft, Apple, Amazon, Facebook och Alphabet. | 0,20%            |
| Nordnet Indexfond Europa            | MSCI Europe Index - följer 437 bolag från 15 europeiska länder. Störst indexvikt har Storbritannien, Frankrike, Schweiz, Tyskland och Holland.                                       | 0,20%            |
| Nordnet Indexfond Tillväxtmarknader | MSCI Emerging Markets Index - följer drygt 1 400 bolag från 26 olika tillväxtmarknader. Störst indexvikt har Kina, Taiwan, Sydkorea, Indien och Brasilien.                           | 0,40%            |

*(Källa: Nordnet)*

<!--EndFragment-->