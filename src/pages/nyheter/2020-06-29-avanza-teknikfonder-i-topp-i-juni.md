---
templateKey: blog-post
title: "Avanza: Teknikfonder i topp i juni"
date: 2020-06-29T05:34:39.920Z
sponsored: false
featured: false
tags:
  - Avanza
---
<!--StartFragment-->

STOCKHOLM (Fonder Direkt) En stark återhämtning på börsen i samband med något mindre illröda makrosignaler har gjort att fondspararnas optimism ökat. De mest köpa fonderna hos Avanza i juni är fortsatt teknikfonder. Det framgår av ett pressmeddelande.

"För tredje månaden i rad fyller spararna på i aktiefonder och nettoköpen är dubbelt så stora som under samma månad ifjol", säger Johanna Kull, sparekonom Avanza.

Avanzas sparare gör 3,1 fondaffärer per fondkund i maj. Det är 3 procent fler än i fjol, visar statistik från 643 700 fondkunder hos Avanza. Månadens klart mest köpta fonder är teknikfonder.

"Nästan varannan fondkrona går i juni i till teknikfonder. Fonderna tillhör årets riktiga vinnarfonder och fem av de tio fonder som genererat högst avkastning i år, är just teknikfonder. Teknikbolagen hade redan en stark underliggande tillväxt och har nu fått ytterligare vind i ryggen av den accelerering i digitalisering som pandemin och 'stanna hemma'-trenden fört med sig", säger Johanna Kull.

|                           |                        |
| ------------------------- | ---------------------- |
| **Mest köpta**            | **Mest sålda**         |
| Teknikfonder              | Guldfonder             |
| Sverigefonder             | Korträntefonder (USD)  |
| Globalfonder              | Korträntefonder (Euro) |
| Företagsobligationsfonder | Hedgefonder            |
| Blandfonder               | Infrastrukturfonder    |

*Källa: Avanza*

Tvåa på listan över mest köpta fonderna kommer Sverigefonder.

"Utmärkande för köpen i Sverigefonder är att spararna antingen väljer billiga indexfonder, alternativt aktivt förvaltade Sverigefonder med fokus på småbolag. Intresset för aktivt förvaltade Sverigefonder utan ett specifikt småbolagsfokus, är däremot i princip iskallt. Ett vägval som är högst rimligt. En stor Sverigefond som investerar i större bolag blir ofta mycket snarlik en indexfond, men med en högre prislapp. Något som gör det mycket svårt för förvaltarna att generera någon överavkastning", säger sparekonomen.

Etta bland mest sålda fonder under månaden placerar sig guldfonder, och Johanna Kull konstaterar att den stora osäkerheten tillsammans med centralbankernas stimulanser samt mycket låga räntor har lett till rekordhöga nivåer för guldpriset. I och med uppgången så väljer många sparare att ta hem vinsterna efter en uppgång kring 30 procent under de tre senaste månaderna.

"Oavsett utveckling framåt är det viktigt att man som investerare inte ser en guldfond som en stabil sparform, fonderna är i många fall mer volatila än en vanlig globalfond", avslutar sparekonomen.

<!--EndFragment-->