---
templateKey: blog-post
title: "Blackrock: Nettoinflöde 100 mdr USD i 2 kv, vinst upp 22%"
date: 2020-07-17T12:47:27.149Z
sponsored: false
featured: false
tags:
  - Blackrock
---
STOCKHOLM (Fonder Direkt) Amerikanska Blackrock, en av världens största kapitalförvaltare, ökade vinsten med 22,5 procent till 7:85 dollar per aktie i det andra kvartalet, jämfört med samma kvartal i fjol. Resultatet slog förväntade 6:97 dollar per aktie och förvaltaren fick draghjälp av 100 miljarder dollar i nettoinflöden. Det senare var dock en nedgång från inflöden om 151 miljarder dollar under det andra kvartalet 2019.

Enligt bolagets vd och ordförande Larry Fink vänder sig nu kunderna till Blackrock mer än någonsin, då de står inför ökad osäkerhet kring framtiden.

"Kunder förlitar sig på Blackrock för våra unika insikter, vägledning och omfångsrika investeringslösningar. Det här leder till djupare partnerskap, och vi ser klienter anförtro Blackrock med en större andel av sina tillgångar", skriver Larry Fink i rapportens vd-ord.

Blackrocks förvaltade kapital steg med 7 procent jämfört med förra året och uppgick till 7.318 miljarder dollar vid utgången av det andra kvartalet.