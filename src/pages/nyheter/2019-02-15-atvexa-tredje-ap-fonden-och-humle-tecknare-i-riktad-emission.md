---
templateKey: blog-post
title: 'Atvexa: Tredje AP-fonden och Humle tecknare i riktad emission'
date: 2019-02-15T08:54:14.280Z
sponsored: false
featured: false
tags:
  - Atvexa
---
STOCKHOLM (Fonder Direkt) Det First North-listade utbildningsbolaget Atvexa (med noteringsplaner på Stockholmsbörsen) har genomfört en riktad emission till kursen 67 kronor.

Det skriver bolaget i ett pressmeddelande, där det framgår att "ett flertal svenska institutionella investerare, däribland Tredje AP-fonden och Humle Kapitalförvaltning" har tecknat sig för aktier i emissionen.

Atvexa tillförs 54,1 miljoner kronor före emissionskostnader, och kursen i emissionen innebär en rabatt på cirka 5,6 procent jämfört med senaste betalkurs.

Atvexas styrelseordförande Sara Karlin kommenterar:

"Vi är väldigt glada att ett antal välrenommerade investerare, såväl tidigare ägare som nya, visar intresse för Atvexa. Vi har under de senaste månaderna fortsatt vår tillväxt i Sverige och har nu även tagit steget in i övriga Norden och norra Europa genom förvärvet av ULNA. Nyemissionen skapar ett ökat utrymme för oss att fortsätta vår resa och ansluta fler fina verksamheter i och utanför Sverige till Atvexagruppen."
