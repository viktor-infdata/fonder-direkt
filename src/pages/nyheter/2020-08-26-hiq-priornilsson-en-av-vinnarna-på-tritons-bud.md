---
templateKey: blog-post
title: "HIQ: PriorNilsson en av vinnarna på Tritons bud"
date: 2020-08-26T12:03:06.124Z
sponsored: false
featured: false
tags:
  - Fonder
---
<!--StartFragment-->

STOCKHOLM (Fonder Direkt) IT-konsulten HIQ såg sin aktie rusa på onsdagsförmiddagen efter nyheten om att Triton lägger ett bud på bolaget om 70 kronor kontant per aktie.

Strax innan lunch var aktien upp 27 procent till 70:10 kronor, vilket är samma nivå som Triton lagt sitt bud på. I en intervju med Nyhetsbyrån Direkt på torsdagen uppgav Triton att de tittat på sektorn under ett par år och har sett på olika bolag, men föll till slut för IT-konsulten HIQ.

[![image](https://i.direkt.se/200826/588362601.png)](https://i.direkt.se/200826/588362601.png)

*Aktieutvecklingen för HIQ de senaste två dagarna (Källa: Infront)*

I ägarlistan noteras flera svenska fonder, den största är PriorNilsson Evolve i relation till totalt förvaltat kapital med 3,4 procent, enligt Morningstar. Cliens Småbolag syns även på ägarlistan med 2,7 procent, följt av Skandia Link Carnegie Swedish Small Cap (1,5), Öhman Sweden Micro Cap (1,1) och Öhman Småbolagsfond (0,9).

"HIQ är ett bolag med många goda kvaliteter som vi ägt sedan start i fonden. HIQs plattformsbygge Frens, som integrerar digitala tjänster åt kunderna, har fått HIQ att närma sig en mer skalbar affärsmodell med mer mjukvaruliknande intäkts- och marginalprofil. Detta är en utveckling vi har varit mycket nöjda med", säger PriorNilsson Evolves förvaltare Martin Lindqvist i en kommentar till Fonder Direkt.

"Budet på HIQ är ett kvitto på en fortsatt stark digitalisering av ekonomin, en vy även vi delar. Vi anser att budet reflekterar värdet på bolaget", tillägger förvaltaren.

<!--EndFragment-->