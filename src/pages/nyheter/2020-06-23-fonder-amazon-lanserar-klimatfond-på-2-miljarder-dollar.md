---
templateKey: blog-post
title: "Fonder: Amazon lanserar klimatfond på 2 miljarder dollar"
date: 2020-06-23T12:19:07.084Z
sponsored: false
featured: false
tags:
  - Fonder
---
STOCKHOLM (Fonder Direkt) Amazon kommer att lansera en intern riskkapitalfond på 2 miljarder dollar som kommer att fokusera på teknik för att minska effekterna av klimatförändringarna. Det skriver Reuters och hänvisar till Wall Street Journal.

Fonden kommer att heta "The Climate Pledge Fund" och kommer investera i företag i ett antal branscher verksamma inom transport, energi, batterilagring, tillverkning samt livsmedel och jordbruk, framkommer det.

Att minska utsläpp är ett tufft mål för Amazon, som levererar 10 miljarder produkter om året vilket resulterar i ett enormt klimatavtryck.

Fonden ska hjälpa Amazon att nå sitt mål om att vara klimatneutrala 2040, skriver Reuters.