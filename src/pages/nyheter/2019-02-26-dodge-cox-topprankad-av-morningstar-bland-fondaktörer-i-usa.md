---
templateKey: blog-post
title: 'Dodge & Cox: Topprankad av Morningstar bland fondaktörer i USA'
date: 2019-02-26T10:19:32.377Z
sponsored: false
featured: false
tags:
  - Dodge & Cox
  - Morningstar
---
STOCKHOLM (Fonder Direkt) På måndagen släppte investeringsanalysföretaget Morningstar sin rapport "The Fund Family 150", som kombinerar kvalitativ analys med datadriven dito för att ranka de 150 största fondkoncernerna i USA. Vid utgången av 2018 svarade dessa 150 för 99 procent av de nära 17.000 miljarder dollar under förvaltning i amerikanska fonder.



Dodge & Cox är rapportens vinnare, och rankas återigen som den bästa förvaltaren sett till Morningstars genomsnittsviktade "scorecard", som graderar fonder gentemot kategorikonkurrenter med hänsyn till faktorer såsom pris, personer, moderbolag, process samt avkastning. Tvåa på listan hamnar Baird (oförändrat från föregående rapport), följt av American Funds, som avancerar en plats till nummer tre.



Som en motivering till Dodge & Cox förstaplats nämns att dess "teambaserade" investeringsprocess är testad, konsekvent och uppbackad av en stor och mycket erfaren analysgrupp. Även låga avgifter uppges ligga till grund för den höga rankingen.



I kampen mellan de två kapitalförvaltningsgiganterna Vanguard och Blackrock (inklusive Ishares) kommer den föregående ut som segrare, med en tolfteplats mot en 31:a plats för Blackrock.



Rapporten Fund Family 150 utkommer två gånger per år.
