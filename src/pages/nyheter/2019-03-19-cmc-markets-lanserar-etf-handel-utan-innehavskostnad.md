---
templateKey: blog-post
title: 'CMC Markets: Lanserar ETF-handel utan innehavskostnad'
date: 2019-03-19T09:34:10.682Z
sponsored: false
featured: false
tags:
  - CMC Markets
  - ETF
---
STOCKHOLM (Fonder Direkt) CFD-nätmäklaren CMC Markets lanserar handel i över 1.000 internationella ETF:er, däribland amerikanska och kanadensiska. Samtidigt tas innehavskostnaden på ETF:er bort för svenska kunder.

Det framgår av en annons hos Veckans Affärer.

I och med att ETF:erna erbjuds i CFD-form är det möjligt att handla många av de ETF:er som regelverket Mifid II satte stopp för i Sverige vid årsskiftet 2017/2018.

Bland annat kommer det vara möjligt att investera i ETF:er inriktade på värdebolag, momentum, cannabisbolag, miljöteknik, gaming, cyber security, tillväxtmarknader, råvaror, företagsobligationer, skriver CMC Markets.

Även IG erbjuder CFD-handel på numera otillgängliga ETF:er. CMC är dock första mäklaren att slopa innehavskostnaden, det vill säga finansieringskostnaden för den del av positionen som inte utgörs av eget kapital. Denna kostnad ligger annars normalt sett på 2,5 procent plus aktuell interbankränta i det land som det underliggande instrumentet är registrerat.
