---
templateKey: blog-post
title: "SHB Fonder: Flaggar ned i Dometic"
date: 2020-06-10T12:22:59.384Z
sponsored: false
featured: false
tags:
  - Fonder
---
STOCKHOLM (Fonder Direkt) Handelsbanken fonder har minskat sitt aktieinnehav i fritidsproduktionsbolaget Dometic till 4,8 procent av kapitalet och rösterna.

Det framgår av ett flaggningsmeddelande, med anledning av att gränsvärdet för antal aktier nu understiger 5 procent.

Handelsbanken Fonder ägde per den 31 maj 5,3 procent av kapitalet men har efter försäljningar om drygt 1,4 miljoner aktier nu minskat ägandet med en halv procentenhet, visar ägardatatjänsten Holdings.

Senaste gången fondbolagets ägande översteg 5 procent var i början på 2019, varefter ägandet drastiskt minskades till så lite som 1,2 procent i slutet på februari 2020. Under våren har dock Handelsbanken Fonder legat på köpknappen och snabbt klättrat upp till en andraplats i ägarlistan, från att tidigare legat på plats 23, enligt Holdings.

Det är totalt tio Handelsbanken fonder som har ett ägande i Dometic, störst innehav har Handelsbanken Svenska Småbolag, Handelsbanken Nordiska Småbolag, Handelsbanken Sverige och Handelsbanken Sverige Index Criteria.