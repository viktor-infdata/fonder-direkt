---
templateKey: blog-post
title: 'ODDO BHF Euro High Yield Bond: Minskat riskexponering, underviktad cykliskt'
date: 2019-06-28T13:59:42.455Z
sponsored: true
featured: false
tags:
  - ODDO BHF AM SAS
---
STOCKHOLM (Fonder Direkt) företagsobligationsfonden ODDO BHF Euro High Yield Bond följde med index nedåt när riskviljan minskade under maj.



Det rapporterar fondförvaltarna Alexis Renault, Frauke Wolkewitz och Janis Heck i en månadsrapport.



Fonden backade med 1,29 procent i maj, sett till basvalutan euro, samtidigt som jämförelseindex (BOFA ML Euro BB-B Non Financial Fixed Floating Rate HY Constrained Index) sjönk 1,44 procent. I svenska kronor sjönk fonden med 1,74 procent i maj och har stigit med 8,27 procent sedan årsskiftet.



Maj blev månaden då det tog stopp för den starka uppgången i European High Yield market (HEAG) som pågått sedan årsskiftet, enligt rapporten, som slår fast att denna marknad backade med 1,4 procent.



Riskaptiten i marknaden minskade när handelskonflikten mellan Kina och USA återigen trappades upp under månaden, konstaterar fondförvaltarna. Även tekniska faktorer som negativa fondflöden och lägre likviditet i andrahandsmarknaden har påverkat negativt, meddelar de.

![Ratingfördelning för emittenterna inom fondens största landexponeringar. (Källa: ODDO BHF AM SAS)](/img/oddo28jun5.png)

<span class="image-caption">Ratingfördelning för emittenterna inom fondens största landexponeringar. (Källa: ODDO BHF AM SAS)</span>

Fonden minskade sin riskpositionering under maj, och är nu defensivt positionerad genom lägre optionsjusterade spreadar (OAS) än jämförelseindex, och undervikt i cykliska branscher som kemikalier, detaljhandel och resor & fritid. Fonden är fortsatt underviktad i BB-ratade obligationer och neutralt viktad i B-ratade obligationer.



Fondförvaltarna förväntar sig att den europeiska High Yield-marknaden kommer att vara mer volatil framöver, i och med den långsammare ekonomiska tillväxten, osäkerhet kring centralbankernas framtida planer och politiska frågetecken kring Italien, Brexit och handelsavtal. Fondförvaltarna sammanfattar sina tankar om sådana förutsättningar:



"I detta marknadsklimat, med högre idiosynkratisk risk, kommer valet av emittenter bli ännu viktigare för att nå överavkastning", skriver de.

![ODDO BHF Euro High Yield Bonds största emittenter samt derivat vid utgången av maj. (Källa: ODDO BHF AM SAS)](/img/oddo28jun6.png)

<span class="image-caption">ODDO BHF Euro High Yield Bonds största emittenter samt derivat vid utgången av maj. (Källa: ODDO BHF AM SAS)</span>
