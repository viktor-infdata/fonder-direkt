---
templateKey: blog-post
title: 'Nykredit: Morgan Stanley köpte fonder för skatteaffärer - media'
date: 2018-11-30T09:16:42.624Z
sponsored: false
featured: false
tags:
  - Nykredit
  - Morgan Stanley
---
STOCKHOLM (Fonder Direkt) Det verkar som att den amerikanska storbanken Morgan Stanley under 2009 utnyttjade fonder från danska Nykredit i skatteplaneringssyfte.

Det rapporterar danska Børsen utifrån dokument som tidningen har tagit del av.

Nykredit fruktar att fem av bolagets fonder utnyttjats till spekulation i schweizisk utdelningsskatt och att det rört sig om ett sammantaget belopp på omkring 375 miljoner schweizerfranc, framgår vidare i artikeln.

Nykredit är Danmarks största kreditgivare, med en lånemarknadsandel på 31,4 procent, enligt Nykredits hemsida.

Bolagets största fond heter Nykredit Invest Engros Korte Obl och har motsvarande knappt 17 miljarder svenska kronor under förvaltning, enligt data från Morningstar. Näst störst är fonden Lange Obligationer Akk, som ansvarar för motsvarande strax under 14 miljarder kronor.
