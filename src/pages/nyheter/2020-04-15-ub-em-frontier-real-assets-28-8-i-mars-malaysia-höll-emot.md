---
templateKey: blog-post
title: 'UB EM Frontier Real Assets: -28,8% i mars, Malaysia höll emot'
date: 2020-04-15T13:44:12.227Z
sponsored: true
featured: false
tags:
  - UB
---
STOCKHOLM (Fonder Direkt) Realtillgångsaktiefonden UB EM Frontier Real Assets tappade 28,8 procent i mars, under en månad då coronavirus-pandemin eskalerade och flera länder runt om i världen försattes i karantän. Fonden noterades betydligt lägre än MSCI:s tillväxtmarknadsindex som var ned 15,4 procent.

Det framgår av en månadsrapport med kommentarer från fondförvaltarna Aki Kostiander och Pekka Niemelä.

![](/img/frontier1.png)

*Fondens utveckling sedan starten i maj 2018. (Källa: United Bankers AM)*

För andra månaden i rad presterade malaysiska aktier bäst, medan Indonesien, Sydafrika och Brasilien befann sig i botten.

"Värderingsnivåerna ger inte mycket vägledning för tillfället. Revideringen av vinst/aktie pågår fortfarande och vart de slutligen landar beror på hur länge nedstängningen håller i sig. Estimaten för vinst/aktie för 2020 har hittills i år reviderats ned mellan 13-15 procent för MSI World och MSCI EM", skriver förvaltarna.

De konstaterar att om nedrevideringarna fortsätter och kryper in i estimaten för 2021 så kommer vi att nå det "dyra" territoriet, vilket innebär en stor möjlighet för priserna att anpassa sig vilket i sin tur kommer leda till ytterligare nedställ från nuvarande nivåer.

**Rebalanserat inom flygplatstjänster**

Fonden investerar världen över på tillväxt- och gränsmarknader (frontier) i bolag som är en del av länders samhällsviktiga infrastrukturfunktioner samt i fastigheter i form av exempelvis REIT:s (real estate investment trust). Portföljens två största sektorexponeringarna per den 31 mars var elektrisk allmännytta och flygplatstjänster, med 18,5 respektive 10,2 procent av portföljvärdet.

Sett till portföljförändringar uppges fonden ha utfört vissa rebalanseringar inom flygplatstjänstesektorn under månaden.

**Positiva till stimulanser**

För att mildra effekterna av coronakrisen har flera myndigheter kopplade till både penning- och finanspolitik klivit fram för att ge stöd, vilket Aki Kostiander och Pekka Niemelä menar är positivt.

"Centralbankerna intog en 'vad som än krävs'-attityd väldigt fort och det ekonomiska stödet har varit väl timat och på tidigare osedda nivåer", skriver förvaltarna.

**Mexiko fortsatt största landet i portföljen**

På landnivå är Mexiko med en exponering om 16,2 procent störst i fonden, följt av Malaysia (15,3), Filippinerna (14,5), Thailand (14,2) samt Indonesien (6,6). Den genomsnittliga direktavkastningen i portföljen låg vid utgången av februari på 6,0 procent, att jämföra med 3,5 procent i MSCI Emerging Markets-indexet, framgår av rapporten. Nedan följer UB EM Frontier Real Assets tio största innehav per den 31 mars:

![](/img/frontier2.png)