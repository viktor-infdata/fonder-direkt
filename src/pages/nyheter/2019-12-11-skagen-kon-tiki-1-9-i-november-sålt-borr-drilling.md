---
templateKey: blog-post
title: 'Skagen Kon-Tiki: -1,9% i november, sålt Borr Drilling'
date: 2019-12-11T11:09:20.849Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) November var återigen en händelserik månad på aktiemarknaderna och tillväxtmarknadsfonden Skagen Kon-Tiki tappade 1,9 procent sett till svenska kronor. Fondens jämförelseindex (MSCI EM NR USD) noterade en nedgång om 1,0 procent i november.



Det framgår av en månadsrapport från fondförvaltarna Cathrine Gether och Fredrik Bjelland.



![Fondens mest positiva respektive negativa portföljbidrag i november. (Källa: Skagen Fonder)](/img/tiki.png "Fondens mest positiva respektive negativa portföljbidrag i november. (Källa: Skagen Fonder)")

_Fondens mest positiva respektive negativa portföljbidrag i november. (Källa: Skagen Fonder)_



Under månaden valde fondförvaltarna att avyttra fondens innehav i Borr Drilling.

"Trots den förbättrade marknadsdynamiken har Borr Drilling inte lyckats möta våra förväntningar och vi bestämde oss för att sälja av vårt innehav baserat på en omvärdering av marknadsåterhämtningens takt och grad", skriver förvaltarduon.



Ett annat energibolag som inte heller utvecklats särskilt väl var Tullow Oil, som förvaltarna beskriver fick det tufft efter att deras senaste oljefynd i Guyana visade sig innehålla tung olja med hög svavelhalt, vilket begränsar dess utvecklingsvärde.



China-Unicom beskrivs återigen som ett sänke i portföljen, utan några bolagsspecifika nyheter, medan Mahindra & Mahindra vände ned efter en svagare verksamhetsuppdatering än väntat.



"Ett bättre resultat och förbättrad slippage drev en väsentlig återhämtning för State Bank of India, medan Lundin Mining gick starkt efter sin investerardag där bolaget presenterade sin verksamhetsplan för de kommande åren", skriver Catherine Gether och Fredrik Bjelland.



Övriga positiva portföljinslag i november kom från amerikanska laxodlaren Atlantic Sapphire.



Skagen Kon-Tiki innehöll vid utgången av november 45 aktier, varav samtliga enligt Cathrine Gether och Fredrik Bjelland är attraktivt värderade, med ett aggregerat P/E-tal på 8 för 2020 års vinster samt ett P/B-tal som i dagsläget noterar 1,0.



![Skagen Kon-Tikis lands- och sektorexponering relativt fondens jämförelseindex (MSCI EM NR USD). (Källa Skagen Fonder)](/img/tiki2.png "Skagen Kon-Tikis lands- och sektorexponering relativt fondens jämförelseindex (MSCI EM NR USD). (Källa Skagen Fonder)")

_Skagen Kon-Tikis lands- och sektorexponering relativt fondens jämförelseindex (MSCI EM NR USD). (Källa Skagen Fonder)_

Läs mer hos Skagen Fonder.
