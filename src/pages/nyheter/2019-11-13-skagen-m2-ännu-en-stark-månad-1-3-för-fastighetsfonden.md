---
templateKey: blog-post
title: 'Skagen m2: Ännu en stark månad, +1,3% för fastighetsfonden'
date: 2019-11-13T08:14:26.052Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Den globala fastighetsfonden Skagen m2 steg 1,3 procent under oktober, och är därmed upp 29 procent sedan årsskiftet (båda i basvalutan SEK), att jämföra med 0,5 respektive 22,6 procent för jämförelseindex (MSCI ACWI IMI Real Estate NR) under samma perioder.



Det rapporterar förvaltaren Michael Gobitschek i en månadsrapport för fonden.

![Fondens bästa respektive sämsta portföljbidrag under oktober. (Källa: Skagen Fonder)](/img/m2.jpg "Fondens bästa respektive sämsta portföljbidrag under oktober. (Källa: Skagen Fonder)")

_Fondens bästa respektive sämsta portföljbidrag under oktober. (Källa: Skagen Fonder)_



"Sektorn är fortsatt attraktiv, tack vare stabil och ökande top-line, billig finansiering och starka kassaflöden", skriver Michael Gobitschek.



Under månaden kom beskedet att tyska Aroundtown slås samman med TLG Immobilien. Till portföljen har tre nya innehav tillkommit; Health Care Trust of America och Brookdale Senior living i USA, samt tyska LEG Immobilien, framgår det av rapporten. Samtidigt har innehavet i Deutsche Wohnen skalats ned, med anledning av osäkerhet kring bostadsmarknaden i Berlin, skriver Michael Gobitschek.



Fondens största bidragsgivare under månaden blev Catena, CA Immobilien Anlagen och Sekisui House, medan största negativa bidragsgivare blev Entra, Columbia Property Trust och Colony Capital. Fonden består av 37 bolag, med störst vikt i Catena, Ca Immobilien Anlagen och Aroundtown, framgår det av rapporten.



"Med några undantag har fastighetssektorn stigit sedan början av 2019. Trots detta finns det många spännande möjligheter att hitta på den globala fastighetsmarknaden", skriver Michael Gobitschek.

![Landsexponeringen i procent för Skagen M2 i relation till fondens jämförelseindex (MSCI ACWI IMI Real Estate NR). (Källa: Skagen Fonder)](/img/m22.png "Landsexponeringen i procent för Skagen M2 i relation till fondens jämförelseindex (MSCI ACWI IMI Real Estate NR). (Källa: Skagen Fonder)")

_Landsexponeringen i procent för Skagen M2 i relation till fondens jämförelseindex (MSCI ACWI IMI Real Estate NR). (Källa: Skagen Fonder)_



[Läs mer ](https://www.skagenfonder.se/)hos Skagen Fonder.
