---
title: "Fonder: United Bankers avyttrat skogsfonden UB Nordic Forest I"
date: 2020-06-05T13:22:24.936Z
tags:
  - UB
---
STOCKHOLM (Fonder Direkt) United Bankers fond UB Nordic Forest Funds tillgångar har avyttrats till ett bolag som är en del av ett europeiskt försäkringsbolag. Det framgår av ett pressmeddelande.

Totalt rör det sig om skog till en yta om strax över 18.000 hektar. UB Nordic Forest I, som lanserades 2014, är United Bankers första fond som investerar i skog och har 58 investerare, framkommer det.

Den totala prissumman för fonden är ungefär 73 miljoner euro, cirka 756 miljoner kronor, vilket betalades i kontanter.

"Finsk skog är ett utmärkt sätt att distribuera tillgångar inom en sektor som erbjuder stabil avkastning oavsett vad som försiggår på de finansiella marknaderna", kommenterar Jyri Hietala, vd för UB Nordic Forest Management.

Efter transaktionen är United Bankers fortsatt en av de största skogsägarna i Finland med ungefär 110.300 hektar skog.