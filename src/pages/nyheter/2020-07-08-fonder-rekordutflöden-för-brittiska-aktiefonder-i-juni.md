---
templateKey: blog-post
title: "Fonder: Rekordutflöden för brittiska aktiefonder i juni"
date: 2020-07-08T09:01:35.654Z
sponsored: false
featured: false
tags:
  - Fonder
---
STOCKHOLM (Fonder Direkt) Brittiska aktiefonder noterade rekordhöga uttag i juni, samtidigt som de globala börserna stängde sitt bästa kvartal sedan 2008. Det visar statistik från det Londonbaserade fondtransaktionsnätverket Calastone.

En rekordsumma om 679 miljoner pund, motsvarande drygt 7.867 miljoner svenska kronor, togs ut från aktiefonder under juni - vilket är den högsta summan som någonsin uppmätts.

"Det finns ingen tvekan om att investerare plockat hem vinsterna som de gjort sedan börsraset i mars. Nästan alla handelssignaler hos oss pekade i samma riktning i juni - investerare som flytt från mer riskfyllda fondkategorier har i stället tytt sig till säkrare fondkategorier, vilket till och med påverkat segment såsom indexfonder och blandade tillgångar som nästan aldrig noterar utflöden", kommenterar Edward Glyn, chef för globala marknader på Calastone.

Enligt Edward Glyn är det tydligt att investerare förväntar sig ännu en korrektion på marknaden.