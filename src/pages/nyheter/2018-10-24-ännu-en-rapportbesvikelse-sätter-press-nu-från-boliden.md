---
templateKey: blog-post
title: 'Ännu en rapportbesvikelse sätter press, nu från Boliden'
date: 2018-10-24T12:27:53.225Z
sponsored: false
featured: false
tags:
  - Spiltan
  - Aktiespararna
  - Lyxor
---
STOCKHOLM (Fonder Direkt) Stockholmsbörsen fortsätter ned på onsdagen, och rapporterande Boliden går i bräschen för nedgången med ett tapp på dryga 14 procent på förmiddagen, vilket sätter press på verkstadssektorn i stort.

Bland fonder med betydande exponering mot gruvbolaget märks Lyxor Evo Fund World, med 6,2 procent av kapitalet, följt av Spiltan Aktiefond Dalarna (6,1), Aktiespararna Direktavkastning (5,4), Global X Copper Miners ETF (5,0) samt Dynamica 80 Sverige (4,8). Det visar data från Morningstar, där det framkommer att Lyxor minskat innehavet i september, medan Spiltan och Aktiespararna ökat.
