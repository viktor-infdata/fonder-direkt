---
templateKey: blog-post
title: 'Fonder: Kapital flödade in i ESG-fokuserade ETP:er 2018 - media'
date: 2019-02-01T12:30:58.878Z
sponsored: false
featured: false
tags:
  - ESG
  - ETP
---
STOCKHOLM (Fonder Direkt) Intresset för ETP:er (börshandlade produkter) med inriktning på hållbara investeringar (ESG) ökar.

Under 2018 steg investerat kapital inom ESG-fokuserade ETP:er såsom ETF:er med 29,5 procent, och kategorin noterade ett nettoinflöde om 7,6 miljarder dollar.

Det skriver branschsajten Funds Europe, med hänvisning till en rapport från analysfirman ETFGI.

Värdet på det investerade kapitalet i ESG-ETP:er uppges dock ha minskat med 3 procent i december, till 22,5 miljarder dollar.

"Under slutet av 2018 vände trenden på utvecklade marknader. Trots att det går att argumentera för att detta var väntat, kliade sig många experter i huvudet", säger Deborah Fuhr, grundare av ETFGI.
