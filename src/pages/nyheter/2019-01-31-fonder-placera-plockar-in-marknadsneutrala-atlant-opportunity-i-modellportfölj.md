---
templateKey: blog-post
title: >-
  Fonder: Placera plockar in marknadsneutrala Atlant Opportunity i
  modellportfölj
date: 2019-01-31T15:30:46.609Z
sponsored: false
featured: false
tags:
  - Placera
  - Atlant Fonder
---
STOCKHOLM (Fonder Direkt) Placera justerar marginellt upp risken i sin modellfondportfölj inför februari, då den marknadsneutrala hedgefonden Atlant Opportunity tar plats på bekostnad av lågriskhedgefonden Atlant Stability.

Det skriver Placeras fondredaktör Pär Ståhl i sin genomgång "Tio köpvärda fonder i februari".

"Jag tycker att Atlant Opportunity är ett bra alternativ på listan för den som vill vara på sin vakt och ha både livrem och hängslen om marknadsturbulens kommer tillbaka", motiverar Pär Ståhl.

Atlant Opportunity är marknadsneutral, med grundtanken att ta bort marknadsrisker genom att ta såväl långa som korta positioner i underliggande aktie- och ränteinstrument, enligt fondredaktören.

Att en fond är marknadsneutral innebär att den har en nettoexponering om 0 procent i de segment den verkar. Om en marknadsneutral fond exempelvis investerar 100 miljoner kronor i en viss aktie, behöver en lika stor kort position tas i en annan aktie för att nettoexponeringen ska vara 0. I exemplet här kan den korta positionen dock likaväl tas i ett aktiederivat med en mindre summa än 100 miljoner, om hävstången på derivatet gör att positionen motsvarar det långa aktieinnehavet.
 Man behöver även ta hänsyn till aktiernas betatal och matcha positionerna därefter, för att en helt marknadsneutral positionering ska uppstå.

Pär Ståhl anser att det är tydligt att Atlant Opportunity har lyckats skapa avkastning även då Stockholmsbörsen haft det kämpigt de tre senaste åren.

"Vid tre tillfällen har börsen fallit med över 8 procent, som mest i oktober i fjol med hela 12,1 procent. Fonden har vid samtliga tillfällen har haft en positiv avkastning på några punkter till som mest 0,16 procent. Ingen stor avkastning med tillräckligt för att bevara kapitalet", skriver Pär Ståhl.

Nedan Placeras modellportfölj inför februari:

```
Fond                                   Risknivå                
Swedbank Robur Access Asien            Högst                   
UB Infra A                             Högre                   
Jupiter European Growth                Högre                   
Norron Active RC                       Högre                   
Swedbank Robur Access Mix              Medel                   
Sensor Sverige Select                  Medel                   
Carnegie Strategifond                  Medel                   
Atlant Opportunity                     Medel                   
Spiltan Räntefond Sverige              Låg                     
IKC Avkastningsfond                    Låg     
```

Klicka [här](https://www.avanza.se/placera/redaktionellt/2019/01/31/kopvarda-fonder-i-februari.html) för att läsa mer om hur Pär Ståhl resonerar om fondvalen och marknaden i stort.
