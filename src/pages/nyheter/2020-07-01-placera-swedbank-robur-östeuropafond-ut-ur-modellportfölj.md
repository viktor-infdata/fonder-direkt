---
templateKey: blog-post
title: "Placera: Swedbank Robur Östeuropafond ut ur modellportfölj"
date: 2020-07-01T09:50:47.399Z
sponsored: false
featured: false
tags:
  - Placera
---
<!--StartFragment-->

STOCKHOLM (Fonder Direkt) Juni resulterade i en svagt positiv avkastning för Stockholmsbörsen och samtliga av Placeras fonder i modellportföljen slutade på plus, förutom Handelsbanken Hälsovårdsfond som backade efter vinsthemtagningar i hälsovårdsaktier efter en ovanligt stark kursuppgång under året.

Det skriver Placeras fondredaktör Pär Ståhl i sin genomgång "Elva köpvärda fonder i juli".

Pär Ståhl noterar att det senaste tillskottet

Nordea 1 - Latin America Equity sticker ut med en uppgång norr om 4 procent.

"Det är också värt att notera att fonden med absolut lägst risk haft en ovanligt bra månad. IKC Avkastningsfond som är vårt räntefondsval har avkastat 2,3 procent. Och klår fondkategorin Räntefonder - Företag, som stigit 1,5 procent. För den som vill minska risken eller ha en låg risk är IKC Avkastningsfond första valet.", skriver Pär Ståhl.

Inför juli väljer fondredaktören att göra ett fondbyte i portföljen.

"Inför juli månad tar jag hem vinsten i Swedbank Robur Östeuropafond. Fonden har med sin stora Rysslands- och energiexponering haft en stark avkastning efter bottenkänningen i mitten på mars. Uppgången i det viktiga oljepriset har lugnat ner sig och vi tror att får svårt att stiga i närtid och väljer därför att reducera risken i fondvalen genom att ta bort fonden", resonerar Pär Ståhl och noterar samtidigt att han har kvar fonden i sitt långsiktiga tjänstepensionssparande samt barnsparande.

Placeras lista över elva köpvärda fonder i juli ser ut enligt följande:

|                                  |              |
| -------------------------------- | ------------ |
| **Fond**                         | **Risknivå** |
| Nordea 1 - Latin American Equity | Högst        |
| DNB Teknologi                    | Högst        |
| PriorNilsson Realinvest          | Högre        |
| Spiltan Aktiefond Stabil         | Högre        |
| Fidelity European Dynamic Growth | Högre        |
| MS INVF Global Opportunity       | Högre        |
| Handelsbanken Hälsovård Tema     | Högre        |
| Sensor Sverige Select            | Medel        |
| Carnegie Strategifond            | Medel        |
| Aktie-Ansvar Saxxum Aktiv        | Medel        |
| IKC Avkastningsfond              | Låg          |

[Länk](https://www.avanza.se/placera/redaktionellt/2020/07/01/elva-kopvarda-fonder-i-juli.html) till Placeras genomgång.

<!--EndFragment-->