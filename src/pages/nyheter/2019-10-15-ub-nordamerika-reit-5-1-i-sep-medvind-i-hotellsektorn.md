---
templateKey: blog-post
title: 'UB Nordamerika REIT: +5,1% i sep, medvind i hotellsektorn'
date: 2019-10-15T10:09:22.587Z
sponsored: true
featured: false
tags:
  - United Bankers
---
STOCKHOLM (Fonder Direkt) Fonden UB Nordamerika REIT steg med 5,1 procent i september, en månad då hotell-REIT:s toppade avkastningslistan. Bostäder, som återfanns på botten av listan, noterade samtidigt en avkastning om 4 procent.



Det framgår av en månadsrapport från fondförvaltaren Aki Kostiander, vars fond investerar i listade fastighetsaktier i USA, Kanada och Mexiko med betoning på REIT:s.



Fonden har stigit med 29,3 procent hittills i år i sin basvaluta euro. I svenska kronor noteras en uppgång om 4,2 procent i september samt 36,8 procent sedan årsskiftet.

![Fondutveckling i euro sedan starten i december 2014. (Källa: United Bankers AM)](/img/reit.png "Fondutveckling i euro sedan starten i december 2014. (Källa: United Bankers AM)")

_Fondutveckling i euro sedan starten i december 2014. (Källa: United Bankers AM)_

Sett till portföljaktivitet har endast mindre balanseringsåtgärder utförts under månaden, skriver förvaltaren.



Investerare är fortsatt försiktiga till den amerikanska hotellsektorn, då den genomsnittliga dagliga intäktsnivån per uthyrt rum trendat nedåt de sista åren, efter en lång positiv trend, meddelar förvaltaren. Däremot menar han att hotellefterfrågan har fortsatt öka sedan första kvartalet 2019.



"Avkastningen från köpcentrum fortsätter att öka. Det värsta ser ut att vara över för offentliga köpcentrum-REIT:s då aktiepriserna har bottnat och återhämtar sig från väldigt nedtryckta värderingar", skriver fondförvaltaren.



Aki Kostiander konstaterar vidare att industritillgångar är de mest eftertraktade bland de olika undersektorerna, med stigande hyresnivåer och en begränsad tillgång på högklassiga tillgångar och "sista milen-logistik".



Sett till värderingar skriver han att "fonden handlas till en smärre rabatt mot NAV (1,01), vilket är betydligt lägre än övergripande marknadsvärderingar (1,23)".



Den aggregerade direktavkastningen uppgår till 5,1 procent och portföljen handlas till en EBITDA-yield om 5,9, enligt rapporten.

![Portföljfördelning avseende olika fastighetssegment. (Källa: United Bankers AM)](/img/reit2.png "Portföljfördelning avseende olika fastighetssegment. (Källa: United Bankers AM)")

_Portföljfördelning avseende olika fastighetssegment. (Källa: United Bankers AM)_
