---
templateKey: blog-post
title: 'AMF: Lanserar korträntefonden AMF Företagsobligationsfond'
date: 2018-10-01T13:44:01.079Z
sponsored: false
featured: false
tags:
  - AMF
---
STOCKHOLM (Fonder Direkt) Måndagen den 1 oktober lanserar AMF Fonder räntefonden AMF Företagsobligationsfond, vilken kommer finnas tillgänglig både inom kollektivavtalad tjänstepension (AMF Fondförsäkring) och privat sparande.

Det framgår av ett pressmeddelande från AMF.

AMF Företagsobligationsfond kommer huvudsakligen investera i bolag med hög kreditvärdighet och med en genomsnittlig bindningstid om upp till ett år. Det senare innebär att fonden klassas som en korträntefond, något som enligt AMF öppnar för att ta något högre risk och därmed öka möjligheten till bättre avkastning, samtidigt som fonden är trygg för långsiktiga sparare. Detta upplägg benämns som en förstärkning, som i dagens ränteklimat är ett bra komplement till AMF Fonders redan breda fondsortiment. 

"Vi vill komplettera vårt räntefondsutbud, inte minst för våra fondförsäkringssparare, med en lite djärvare räntefond som kombinerar låg risk med en möjlighet till bättre avkastning. Fonden möter önskemålet om en god avkastning på sikt i en situation där börsen slår rekord samtidigt som räntorna är historiskt låga. Jag skulle säga att fonden passar väl för sparare med en tidshorisont som är längre än 2 år", säger AMF Fonders vd Jonas Eliasson.

Avgiften för AMF Företagsobligationsfond blir 0,10 procent och fonden kommer att förvaltas av Johan Moeschlin, som sedan tidigare ansvarar för AMF Fonders samtliga räntefonder, enligt pressmeddelandet.
