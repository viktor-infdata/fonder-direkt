---
templateKey: blog-post
title: 'Lannebo: Flaggar återigen upp i Lagercrantz'
date: 2020-05-22T10:01:51.598Z
sponsored: false
featured: false
tags:
  - Fonder
---
STOCKHOLM (Fonder Direkt) Lannebo Fonder har ökat sitt aktieinnehav i teknikhandelskoncernen Lagercrantz till 5,8 procent av kapitalet. Det visar ett flaggningsmeddelande med anledning av att gränsvärdet för antal aktier nu överstiger 5 procent.

Lannebo Fonder avyttrade en stor del av sitt innehav i Lagercrantz i slutet av 2019 då de sålde drygt 1,9 miljoner aktier, och har sedan dess legat som lägst på 3,1 procent av kapitalet. Som mest ägde Lannebo Fonder över 14 procent av kapitalet i mitten av 2016, enligt ägardatatjänsten Holdings.

Nu har alltså fondförvaltaren återigen ökat sitt ägande i teknikhandelskoncernen efter att ha köpt drygt 1,8 miljoner aktier sedan slutet på april.

De Lannebo-fonder med ett ägande i Lagercrantz är Lannebo Microcap, Lannebo Microcap II, Lannebo Småbolag Select och Lannebo Småbolag.