---
templateKey: blog-post
title: Nordnets kunder trotsade börsnedgångarna i oktober
date: 2018-10-30T12:23:38.717Z
sponsored: false
featured: false
tags:
  - Nordnet
  - Spiltan
  - Länsförsäkringar
  - Swedbank
  - SPP
  - DNB
  - AMF
---
STOCKHOLM (Fonder Direkt) Nätbanken Nordnets kunder valde aktiefonder i oktober, trots fallande kurser på världens börser. Globalfonder var fortsatt bland det mest populära valet, och dessa stod för tre av de tio mest köpta fonderna under månaden.


Det skriver Nordnet i ett pressmeddelande.


Nätbanken konstaterar att kundernas exponering mot aktiemarknaden fortsätter vara hög, och att inte mer än två av tio fonder köpta fonder under oktober var räntefonder.

"Vi har sett en starkt negativ utveckling på såväl svenska som utländska börser, men det har inte avskräckt privatspararna. Många ser det som ett tillfälle att öka på i sina aktiefonder efter kursfallet", säger Nordnets sparekonom Joakim Bornold.

Nordnetkundernas beteende skiljer sig kraftigt från konkurrenten Avanzas dito, där trenden i oktober var att dra ned på risken och sälja aktiefonder. Bland annat sålde Avanzas kunder teknikfonder under månaden, en kategori som återfinns som nummer tre på listan bland mest köpta fonder hos Nordnet.

I tillägg till det var två av oktobers mest sålda fonder hos Nordnet företagsobligationsfonder - en fondtyp där Avanzas kunder låg på köpknappen.

Följande fonder var mest köpta respektive sålda hos Nordnet i oktober:

```
Mest köpta                         Mest sålda                  

Spiltan Aktiefond Investmentbolag  Nordea 1-Flexible Income    
Länsförsäkringar Global Index      Godfond Sverige och Världen 
Swedbank Robur Ny Teknik           Black Rock World Energy     
Länsförsäkringar Tillväxtm  Ind    Skagen Credit               
Swedbank Robur Access Asien        GAM Multistock Luxury Brands
Spiltan Räntefond Sverige          Nordea Småbolagsfond Norden 
SPP Aktiefond Global               GAM Start Credit Opp        
DNB Global Indeks                  Brummer Multi Strategy      
AMF Räntefond Lång                 Heptagon Harvest China A Eq 
SPP Aktiefond USA                  UBS Equity Fund - Gr China

```
