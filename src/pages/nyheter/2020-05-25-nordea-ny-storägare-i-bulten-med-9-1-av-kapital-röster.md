---
templateKey: blog-post
title: 'Nordea: Ny storägare i Bulten med 9,1% av kapital & röster'
date: 2020-05-25T10:48:07.822Z
sponsored: false
featured: false
tags:
  - Nordea Fonder
---
STOCKHOLM (Fonder Direkt) Nordea Fonder har ökat sitt innehav i fordonsunderleverantören Bulten till 9,1 procent av kapital och röster genom förvärv av 1,75 miljoner aktier, enligt ett flaggningsmeddelande på måndagen som kommer i spåren av beskedet i fredags om att en storpost på 2 miljoner aktier i Bulten, motsvarande 9,5 procent av Bultens aktiekapital, hade mäklats, det skriver Nyhetsbyrån Direkt.

Nordea Fonder ägde i slutet av mars 0,8 procent av Bultens aktiekapital och har efter sitt köp seglat upp som den näst största ägaren i fordonsunderleverantören, enligt ägardatatjänsten Holdings.

Tidigare på måndagen meddelades att det var investmentbolaget Öresund som i förra veckan sålde de 2 miljoner Bulten-aktier som mäklades. Efter avyttringen äger Öresund 0,9 miljoner aktier i Bulten, motsvarande cirka 4,3 procent av kapitalet.

Den största ägaren i Bulten är AB Axel Granlund som i slutet av mars ägde 5 miljoner aktier, motsvarande 23,8 procent av Bultens aktiekapital.