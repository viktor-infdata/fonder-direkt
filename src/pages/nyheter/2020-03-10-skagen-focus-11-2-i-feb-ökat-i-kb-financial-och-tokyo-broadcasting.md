---
templateKey: blog-post
title: 'Skagen Focus: -11,2% i feb, ökat i KB Financial och Tokyo Broadcasting'
date: 2020-03-10T08:02:26.096Z
sponsored: true
featured: false
tags:
  - Skagen
---
STOCKHOLM (Fonder Direkt) Den globala aktiefonden Skagen Focus tappade 11,2 procent i februari, medan jämförelseindex (MSCI ACWI NR USD) föll 9,2 procent, enligt en månadsrapport. Fonden har därmed backat med 15,3 procent i år och jämförelseindex noterar -7,2 procent under samma period. Båda gäller i svenska kronor.

"Följt av virusutbrottet utanför Kina upplevde den amerikanska aktiemarknaden sin snabbaste nedgång någonsin vilket ledde till ett fall på andra aktiemarknader. Vi tror att den påföljande 'nödräntesänkningen' om 50 baspunkter från Fed samt åtgärder från andra centralbanker i slutänden kan leda till ett förändrat ledarskap på globala aktiemarknader", skriver fondförvaltarna Jonas Edholm och David Harris i rapporten.

Förvaltarduon bedömer att en mer stimulansbenägen Federal Reserve sannolikt skulle försvaga dollarn och gradvis skifta marknadens fokus mot ignorerade och billiga aktier. De konstaterar dock att börskorrektionen hittills inte har ändrat på polariseringen mellan dyra kvalitets- och tillväxtaktier å ena sidan och "solida värdeområden" som råvaror och tillväxtmarknader samt Japan å andra sidan; områden som är välrepresenterade i fonden.

![](/img/focus1.png)

*Skagen Focus bästa respektive sämsta portföljbidrag i februari. (Källa: Skagen Fonder)*

Den amerikanska detaljhandelskedjan Kroger var den aktie som påverkade fondens avkastning mest positivt under månaden, efter att investmentbolaget Berkshire Hathaway offentliggjort en betydande investering i bolaget. Skagen Focus uppges ha ökat sitt innehav i Kroger innan detta blev känt. Ett annat innehav som nämns i positiva ordalag är Unicredit. Enligt förvaltarna levererade bolaget ett starkt resultat och ökade sin målsättning för kapitalavkastning, efter att på ett imponerande sätt ha arbetat med ett transformeringsprogram.

Österrikiska OMV tappade mark på börsen under månaden, till följd av fallande energipriser, enligt rapporten. Vidare uppges övergripande svaghet i Sydkorea ha gett fonden möjlighet att öka sin position i den undervärderade finanskoncernen KB Financial. Skagen Focus ökade även på sitt innehav i Tokyo Broadcasting Systems, ett bolag vars ledning till sist har slagit in på en väg som kan leda till betydande förbättring vad gäller aktieägaravkastning, meddelar Jonas Edholm och David Harris.

Vid slutet av februari hade fonden sina största exponeringar i Japan (21,6 procent av portföljen), USA (17,8), Kanada (15,8), Tyskland (8,1) samt Sydkorea (8,0). Nedan fondens tio största innehav:

![](/img/focus2.png)

*Källa: Skagen Fonder*

[Läs mer ](https://www.skagenfonder.se/globalassets/pdfs/status-reports/sweden/skagen-focus-a/2020/20200229_skagen-focus-a-februari.pdf)hos Skagen Fonder.
