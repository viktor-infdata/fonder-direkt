---
templateKey: blog-post
title: 'Blackrock: Minskar arbetsstyrka med 500 personer'
date: 2019-01-11T08:34:42.306Z
sponsored: false
featured: false
tags:
  - Blackrock
---
STOCKHOLM (Fonder Direkt) Blackrock, världens största kapitalförvaltare, planerar att minska arbetsstyrkan med 500 personer, motsvarande 3 procent av antalet anställda, under kommande veckor.

Det rapporterar bland andra Nyhetsbyrån Direkt och Bloomberg News, som hänvisar till ett meddelande från bolaget.

"Osäkerheten på marknaden ökar, investerare ändrar sina preferenser och det ekosystem vi verkar inom blir allt mer komplext", kommenterar vd Rob Kapito i meddelandet utan att specificera vilka verksamheter som kommer att drabbas hårdast.
