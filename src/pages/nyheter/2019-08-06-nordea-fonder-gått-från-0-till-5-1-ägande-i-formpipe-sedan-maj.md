---
templateKey: blog-post
title: 'Nordea Fonder: Gått från 0 till 5,1% ägande i Formpipe sedan maj'
date: 2019-08-06T09:36:40.226Z
sponsored: false
featured: false
tags:
  - Nordea Fonder
---
STOCKHOLM (Fonder Direkt) Nordea Fonder fortsätter att öka sitt ägande i programvarubolaget Formpipe. Enligt ett flaggningsmeddelande har fondbolagets ägarandel stigit till 5,08 procent efter köp av Formpipe-aktier.



Data från Holdings visar att köpet bestod av knappt 215.000 aktier, samt att Nordea Fonder tog sin första position i Formpipe i maj 2019, då drygt 1,9 miljoner aktier införskaffades. Den posten motsvarade 3,67 procent av kapital och röster.



Även i juni ökade Nordea Fonder sitt innehav i Formpipe, då med knappt 550.000 aktier.



Nordea Småbolagsfond Sverige är enligt ägardatatjänsten Holdings den fond där aktierna återfinns.
