---
templateKey: blog-post
title: Solidar Fonder stänger butiken
date: 2018-11-01T12:12:15.349Z
sponsored: false
featured: false
tags:
  - Solidar
---
STOCKHOLM (Fonder Direkt) Fondbolaget Solidar Fonder har beslutat att lägga ned verksamheten, skriver Expressen på torsdagen.

Fondbolagets avtal avseende premiepensionens fondtorg sades upp i våras, då Solidar enligt Pensionsmyndigheten inte hade följt samarbetsavtalet och därmed inte var lämpligt för fondtorget.

![  Sedan Solidar uteslöts från premiepensionen har fondförmögenheten minskat drastiskt, och noterade 1,8 miljarder kronor per den 30 september. (Källa: Morningstar)](/img/106.png)

<span class="image-caption">  Sedan Solidar uteslöts från premiepensionen har fondförmögenheten minskat drastiskt, och noterade 1,8 miljarder kronor per den 30 september. (Källa: Morningstar)</span>

Solidars vd Krister Sjöblom bekräftar i en kommentar till Expressen att fondbolaget väljer att montera ned rörelsen.

"Ja, det stämmer. Styrelsen har beslutat att avveckla verksamheten i Solidar Fonder AB. Samtliga kunder har omhändertagits och är nu placerade i andra likvärdiga alternativ eller i AP7", meddelar han.
