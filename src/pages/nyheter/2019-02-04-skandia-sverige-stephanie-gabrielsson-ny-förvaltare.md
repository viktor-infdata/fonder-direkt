---
templateKey: blog-post
title: 'Skandia Sverige: Stephanie Gabrielsson ny förvaltare'
date: 2019-02-04T14:45:38.709Z
sponsored: false
featured: false
tags:
  - Skandia
---
STOCKHOLM (Fonder Direkt) Aktiefonden Skandia Sverige har tagit in Stephanie Gabrielsson som förvaltare, som kommer att ha hand om fonden tillsammans med Erik Sjöström som förvaltat Skandia Sverige sedan i juni 2015.

Det framgår av en uppdatering i Morningstars databas.

Stephanie Gabrielsson förvaltar sedan tidigare Skandia Sverige Hållbar, Skandia Cancerfonden och Skandia Världsnaturfonden, enligt Morningstar.

Skandia Sveriges största innehav var per årsskiftet H&M, Atlas Copco, Astra Zeneca, Securitas, Swedbank, Hexagon, Electrolux, Telia, Vestas Wind Systems och Saab.

Totalt fanns 44 aktier i portföljen, varav de tio (ovan nämnda) största svarade för 52 procent av kapitalet.
