---
templateKey: blog-post
title: 'Skagen Focus: +2,5% i juli, AIG och Pasona gått starkt'
date: 2019-08-09T11:32:46.638Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Den globala aktiefonden Skagen Focus steg under månaden med 2,5 procent i värde, medan jämförelseindex (MSCI ACWI NR USD, i SEK) steg med 4,6 procent. Sedan årsskiftet är fonden upp 22,5 procent, och jämförelseindex har stigit med 26,8 procent under samma period.



Det rapporterar fondförvaltarna Jonas Edholm och David Harris i en månadsrapport för juli.



Utvecklingen förklaras av stark utveckling i försäkringsbolaget American International Group (AIG), som gått starkt efter annonsering av planerade prishöjningar, och i japanska bemanningsföretaget Pasona Group, som rapporterade förbättrad lönsamhet i sin kärnverksamhet, vilket mottogs väl av marknaden, rapporterar Jonas Edholm och David Harris.

![Skagen Focus innehav med bäst respektive sämst påverkan på avkastningen i juli. (Källa: Skagen Fonder)](/img/skagen9aug5.png)

<span class="image-caption">Skagen Focus innehav med bäst respektive sämst påverkan på avkastningen i juli. (Källa: Skagen Fonder)</span>

De största negativa bidragsgivarna blev telekombolaget China Unicom och sydkoreanska industribolaget KCC. Innehavet i Canfor Pulp utvecklades svagt mot bakgrund av låga priser på pappersmassa, vilket förvaltarna dock menar ger en möjlighet att investera i branschen:



"Vi menar att rådande marknadsklimat ger oss en unik möjlighet att investera i bolag inom pappersmassaindustrin till låga priser, eftersom vi fokuserar på vinsterna över en hel cykel", skriver Jonas Edholm och David Harris.



Fonden har ökat sitt innehav i japanska Softbank, som handlades upp efter nyheter om en tidigarelagd lansering av en ny fond, "Vison Fund 2", samt positiva signaler för sammanslagningen av Sprint och T-Mobile, skriver fondförvaltarna. Även innehaven i Canadian Roxgold och Hitachi Construction Machinery har utökats rapporterar Jonas Edholm och David Harris.



Fonden har sålt av XFAB, för att istället koncentrera sin exponering mot halvledarbolag i ST Microelectronics. ST Microelectronics blev fondens femte största positiva bidragsgivare under månaden.



Dow Inc, en stor global kemikalieproducent och spinoff från Dow Du Pont, har fått ta plats i portföljen. Bolaget erbjuder enligt Jonas Edholm och David Harris en "rejäl rabatt i förhållande till värde och avkastning på kassaflöde (cash flow yield)".

![Fonden hade vid utgången av juli 34 aktier i portföljen. Ovan de tio största innehaven, som kombinerat står för 45,7 procent av portföljvärdet. (Källa: Skagen Fonder)](/img/skagen9aug6.png)

<span class="image-caption">Fonden hade vid utgången av juli 34 aktier i portföljen. Ovan de tio största innehaven, som kombinerat står för 45,7 procent av portföljvärdet. (Källa: Skagen Fonder)</span>

[Läs mer](https://www.skagenfonder.se/) hos Skagen Fonder.
