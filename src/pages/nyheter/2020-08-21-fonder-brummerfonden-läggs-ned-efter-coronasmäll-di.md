---
templateKey: blog-post
title: "Fonder: Brummerfonden läggs ned efter coronasmäll - DI"
date: 2020-08-21T09:58:25.062Z
sponsored: false
featured: false
tags:
  - Fonder
---
STOCKHOLM (Fonder Direkt) Hedgefonden Carve, som finns med i Brummer & Partners fondutbud, är på väg att läggas ned, det skriver Di.

"Skälen är ett svagt resultat de senaste åren, en minskande fondförmögenhet och svårbedömda utsikter framöver", skriver Hedgefondsfirman Brummer & Partners om beslutet.

Hedgefonden har haft det tufft under pandemin och i samband med marknadsoron i mars backade fonden kraftigt. På en månad tappade fonden 14,7 procent.

Utvecklingen för fonden har sedan dess varit medioker och fram till och med den sista juli har fonden tappat 12,8 procent sedan årsskiftet.

Enligt uppgifter till Di på fredagen väntar nu en nedläggning av fonden, något som Brummer & Partners bekräftar.

"Beslutet att lägga ned är tråkigt att fatta, samtidigt som logiken är klar. Med en minskande fondförmögenhet, och fortsatt ofördelaktigt och svårbedömt förhållande mellan aktier och företagsobligationer, bedömer styrelsen att förutsättningar saknas för att leverera enligt förvaltningsmålen på såväl kort som längre sikt i nuvarande form", skriver Per Josefsson, som i dag är ordförande i Carve Capital AB, i en kommentar till beslutet.

Fonden har avyttrat nästan alla sina positioner i svenska aktier, kvar finns endast poster i bolagen Hois och Attendo till ett värde om cirka 372 miljoner kronor, enligt data från Holdings.