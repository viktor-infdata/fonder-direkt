---
templateKey: blog-post
title: 'IKC Avkastningsfond: Ökad uppmärksamhet gett snöbollseffekter'
date: 2019-03-15T09:57:57.524Z
sponsored: true
featured: false
tags:
  - IKC Avkastningsfond
---
STOCKHOLM (Fonder Direkt) På torsdagen gästade IKC Avkastningsfonds förvaltare Lars Bredenberg Direktstudion, för en pratstund med anledning av utmärkelsen till årets företagsobligationsfond under Morningstar Fund Awards.



Intervjun kan nås [här](https://www.youtube.com/watch?v=hxnq_b1QPV0), och nedan följer en textad version.



Martin Nilsson: **Med mig i studion har jag Lars Bredenberg. Han är förvaltare på IKC Fonder. Och ni vann ju ett pris ganska nyligen. Kan du berätta om det?**



Lars Bredenberg: Ja vi fick pris av Morningstar häromdagen för bästa svenska företagsobligationsfond, och det är jätteglädjande. Det är inget egenvärde i sig att sträva efter ett pris, men man blir lite hedrad och glad.



MN: **Grattis får jag säga. Hur löd motiveringen?**



LB: Jag kan inte motiveringen ordagrant, men i grunden handlar det om att vi har levererat bland den högsta avkastningen i kategorin, till relativt låg risk. Så det innebär att man har hållit nere risken och har en stabil utveckling i fonden.



MN: **Hur skiljer sig er förvaltning gentemot konkurrenterna? Vad är det som gör att ni sticker ut?**



LB: Det är svårt att uttala sig om konkurrenterna och vad de gör exakt. Men jag kan berätta kort vad vi gör i fonden. Vår fond strävar efter just en stabil avkastning, så den passar för en sådan här utmärkelse. Sedan är det en fond som jobbar med kreditrisk för att nå avkastning, och då måste man hantera den kreditrisk det innebär att låna ut till företag. Det försöker jag hantera genom att vara nära och träffa företagen samt att låna ut till många olika företag.



MN: **Hur många olika pratar vi om ungefär?**



LB: Det är över 100 som vi har lånat ut till, eller som har emitterat obligationer som vi äger i portföljen. Så det är en bra spridning på företag.



MN: **Lars, jag läste några artiklar innan vi skulle göra den här intervjun och såg att fonden har vuxit väldigt mycket under 2018. Vad tror du intresset beror på?**



LB: Jag vill tro att det är att fonden har gått bra och har levererat det som kunderna förväntat sig. Det är inte någon jättespännande produkt på så sätt att den sticker iväg och ger en jätteavkastning, utan den ska leverera på förväntan och vara stabil. Det är förhoppningen. Sedan är det också det att fonden börjar få lite skriverier och den börjar bli lite mer populär, så det ger följdeffekter, eller snöbollseffekter.



MN: **Lite ringar på vattnet?**



LB: Ja, lite ringar på vattnet också.



MN: **Än en gång får jag gratulera till priset och önska lycka till under 2019.**



LB: Tack så mycket.
