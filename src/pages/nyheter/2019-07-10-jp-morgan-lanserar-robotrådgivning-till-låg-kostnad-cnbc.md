---
templateKey: blog-post
title: 'JP Morgan: Lanserar robotrådgivning till låg kostnad - CNBC'
date: 2019-07-10T12:13:43.947Z
sponsored: false
featured: false
tags:
  - JP Morgan
  - robotrådgivning
---
STOCKHOLM (Fonder Direkt) Den amerikanska investmentbanken JP Morgan lanserar en robotrådgivare i lågkostnadsklassen för att locka bankkunder att sätta in sparkapital i firman.



Det rapporterar Nyhetsbyrån Direkt med hänvisning till CNBC.



Investeringstjänsten kallas för "You Invest Portfolios" och har en årlig avgift på 0,35 procent. Genom detta får investerare med minst 2.500 dollar i sparkapital en portfölj som består av en blandning av JP Morgans egna ETF-produkter.



Robotrådgivning från konkurrenter som Morgan Stanley och Wealthfront har liknande årsavgifter men dessa tar även ut avgifter för de underliggande investeringarna. JP Morgan kommer i stället att bjuda på avgifterna för ETF:er.



JP Morgans ETF:er har årskostnader på mellan 0,02 och 0,50 procent och i genomsnitt kommer kunder inom robotsparprodukten att spara pengar jämfört med att placera sina pengar direkt i samma ETF:er, uppger Jed Laskowitz, chef på You Invest, för CNBC.



Nätbankerna Avanza och Nordnet liksom storbankerna Nordea och Danske Bank återfinns bland nordiska aktörer som har marknadsfört robotrådgivning. Bland dessa märks även Lysa och Opti.
