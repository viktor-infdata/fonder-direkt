---
templateKey: blog-post
title: "Placera: Nordenfonderna som krossar index"
date: 2020-08-31T12:02:50.688Z
sponsored: false
featured: false
tags:
  - Fonder
---
<!--StartFragment-->

STOCKHOLM (Fonder Direkt) Några av de bästa börserna hittills i år hittas i Norden och i topp syns den hälsovårds- och tillväxtorienterade Köpenhamnsbörsen, följt av Stockholmsbörsen och Helsingforsbörsen. Lyfter vi blicken för de senaste fem åren ligger de bästa nordiska börserna i nivå med en global indexfond mätt i svenska kronor. Det skriver Pär Ståhl i en fondkommentar på Placera.

Att de nordiska börserna har klarat sig så pass bra under oron som coronapandemin förde med sig förklarar Pär Ståhl vara till följd av regionens stora innovationskraft, höga utbildningsnivå, bra företagsklimat och stabila samt förutsägbara politik.

"Norden har en stark BNP-utveckling tillsammans med en låg statsskuld, vilket ger en bra köpkraft", skriver Pär Ståhl och tillägger att det är en region med riktigt bra förutsättningar för en aktiv förvaltare där den som gör ett riktigt bra jobb blir rikligt belönad.

Placera har listat vinnarfonderna utifrån Avanzas fondutbud av dagshandlade fonder och listan visar att de största vinnarna är aktiva förvaltare som har haft fokus på mindre- och medelstora bolag.

[![image](https://i.direkt.se/200831/588541401.png)](https://i.direkt.se/200831/588541401.png)

*(Källa: Placera)*

De fem fonderna i topp har samtliga ett uttalat småbolagsfokus, och endast en indexfond har lyckats ta sig in i listan. SEB Nordenfond Småbolag kammar hem en förstaplats med en avkastning på 148 procent de senaste fem åren. Sverige står för största exponeringen sett till länder och största sektorn är industribolag följt av teknikbolag, framkommer det.

BNP Paribas Nordic Small cap återfinns på en andra plats och Swedbank Robur Småbolagsfond Norden intar en tredje plats.

<!--EndFragment-->