---
templateKey: blog-post
title: 'Nordnet: Fondspararna positionerar sig för fortsatt bra börs'
date: 2019-04-29T08:27:40.059Z
sponsored: false
featured: false
tags:
  - Nordnet
---
STOCKHOLM (Fonder Direkt) Nordnets kunder har tagit fasta på att rapportsäsongen överlag har skingrat den största oron angående konjunkturen. Fonder som gynnas av börsnedgång samt fonder som lämpar sig för ett osäkert marknadsklimat har i stor utsträckning sålts bland de svenska kunderna i april.



Det framgår av ett pressmeddelande från Nordnet.



Sparekonomen Frida Bratt konstaterar att spararna fortsatt tror på en god börsutveckling, och resonerar att det förbättrade börsklimatet till stor del handlar om centralbankernas försäkran om att stötta aktiemarknaden med stimulanser.



"Det gör att investerarnas alternativ till aktier är få. Spararna positionerar sig för detta och fortsätter att köpa aktiefonder, både breda globalfonder och fonder som placerar på tillväxtmarknader", säger Frida Bratt.



Nedan Nordnetkundernas (i Sverige) mest köpta respektive sålda fonder under april:

```
Köpta                              Sålda                       
Spiltan Aktiefond Investmentb      Principal Em Mkt Equity Fund
Länsförsäkringar Global Index      Alfred Berg Bear            
Länsförsäkringar Tillväxtm Index   C Worldwide Small & Mid Cap 
Robur Access Asien                 Coeli Sicav Sverige         
Spiltan Räntefond Sverige          Brummer Multi-Strategy      
DNB Global Indeks                  Life High Yield Bonds       
Core Ny Teknik                     HSBC GIF Brazil Equity      
SPP Aktiefond Global               Gladiator                   
AMF Räntefond Lång                 UBS EF Australia            
Spiltan Globalfond Investmentb     SEB Bioteknikfond Norden   
```
