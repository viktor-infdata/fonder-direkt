---
templateKey: blog-post
title: >-
  ODDO BHF Haut Rendement 2025: +0,43% i juli, agerar med försiktighet givet
  makroosäkerheter
date: 2019-08-14T12:43:39.107Z
sponsored: true
featured: false
tags:
  - ODDO BHF AM SAS
---
STOCKHOLM (Fonder Direkt) Den daterade high yield-obligationsfonden ODDO BHF Haut Rendement 2025 steg med 0,43 procent i juli, en utveckling som innebär en uppgång om 7,83 procent sedan årsskiftet.



Det framgår av en månadsrapport. I svenska kronor steg fonden med 1,52 procent och har så här långt i år avancerat 13,64 procent.



Fondförvaltarna Olivier Becker och Victoire Dubrujeaud konstaterar i rapporten att överenskommelsen mellan Donald Trump och Xi Jinping vid G-20-mötet om att återuppta handelssamtalen gav en skjuts åt marknadssentimentet tidigt under månaden, men att optimismen sedan kom av sig. Det europeiska aktieindexet Stoxx 600, som avslutade månaden på +0,2 procent, hämmades av ett antal mindre förtroendeingivande bolagsrapporter och makroekonomisk statistik i eurozonen, meddelar förvaltarna, som här pekar på komposit-PMI under förväntan, försämring av det tyska affärsklimatet och inbromsande BNP-siffror.



På statsobligationsmarknaden fortsatte räntorna ned i eurozonen mot bakgrund av signaler om lättnader från ECB samt nedslående ekonomiska indikatorer, enligt rapporten, där rörelserna på kreditmarknaden uppges ha varit små. Utvecklingen för indexen Itraxx Main och Itraxx Xover var i stort sett oförändrad, med spreadar som stängde månaden på 50 respektive 253 baspunkter.



"I den här kontexten var utvecklingen på high yield-marknaden i princip oförändrad (+0,3 procent), då tapp inom personvagnar (-0,5 procent) och hälsovård (-0,4 procent) uppvägdes av stark utveckling inom fastigheter (+1,2 procent), energi (+0,9 procent) och fritid (+0,6 procent)", skriver Olivier Becker och Victoire Dubrujeaud.

![Ratingfördelning i portföljen för ODDO BHF Haut Rendement 2025. (Källa: ODDO BHF AM SAS)](/img/oddo14aug.png)

<span class="image-caption">Ratingfördelning i portföljen för ODDO BHF Haut Rendement 2025. (Källa: ODDO BHF AM SAS)</span>

Under månaden optimerade fonden sina positioner i bolaget SPIE genom att öka exponeringen mot den långa delen av avkastningskurvan, enligt rapporten. Fonden öppnade även åter en position i Picard. Förvaltarna meddelar vidare att aktiviteten på primärmarknaden var hög i juli, och att fonden deltog i nyemissioner från Victoria, Oriflame och Cirsa. Innehavet i Veritas såldes samtidigt.



"Den makroekonomiska osäkerheten förblir betydande trots den duvaktiga ton som centralbankerna har slagit an. Inledande halvårsrapporter indikerar att en inbromsning är att vänta i vissa sektorer, inklusive personvagnar", skriver Olivier Becker och Victoire Dubrujeaud.



De konstaterar samtidigt att handelsspänningarna mellan USA och Kina samt brexit fortsatt är potentiella källor till instabilitet, och att fonden fortsatt kommer att agera med välbefogad försiktighet, givet förhållandena.



ODDO BHF Haut Rendement 2025 hade vid utgången av juli 136 innehav i portföljen. Nedan de tio största emittentvikterna:

![Källa: ODDO BHF AM SAS](/img/oddo14aug2.png)

<span class="image-caption">Källa: ODDO BHF AM SAS</span>
