---
templateKey: blog-post
title: 'Jupiter Global Value: +3,2% 3kv, "sämsta 5 åren för värdeinvesterare
  någonsin"'
date: 2020-10-21T09:47:43.494Z
sponsored: true
featured: false
tags:
  - Jupiter AM
---
<!--StartFragment-->

STOCKHOLM (Fonder Direkt) Den globala aktiefonden Jupiter Global Value steg med 3,2 procent i det tredje kvartalet i basvalutan dollar, vilket betyder att fonden har tappat 16,9 procent sedan årsskiftet. Jämförelseindex (MSCI AC World) klättrade samtidigt med 8,3 procent under kvartalet, och har därmed stigit 1,8 procent i år per den 30 september.

Det framgår av fondens kvartalskommentar från chefsförvaltaren Ben Whitmore och hans medförvaltare Dermot Murphy.

[![image](https://i.direkt.se/201021/590450201.png)](https://i.direkt.se/201021/590450201.png)

*Jupiter Global Values utveckling senaste fem åren samt jämförelseindex MSCI AC World (Källa: Jupiter AM)*

**Fortsatt fientlig miljö för värdeinvesterare**

Under kvartalet fortsatte miljön för värdeinvesterare att vara väldigt fientlig och värdeaktier utvecklades dåligt.

"Osäkerheten kring coronaviruset gjorde att investerare sökte säkerhet i bolag som kan växa under dessa förhållanden. Detta var inte en gynnsam förutsättning för fonden som inte har någon exponering mot de stora teknikjättarna såsom Apple, Alibaba, Microsoft, Amazon, Tesla, Facebook, Alphabet som har stått bakom majoriteten av börsuppgången", menar förvaltarparet.

**Finansbolag samt oljejätte tyngde kvartalet**

Kvartalets sämsta bidragsgivare var finansbolaget TP ICAP som meddelade att den ökade handelsvolymen som medföljde marknadsvolatiliteten i våras avtog under kvartalet. Även oljejätten BP samt bankerna Standard Chartered och Anglo Irish Bank sållade sig till kvartalets förlorare.

Jupiter Global Value fick sitt största positiva portföljbidrag från hemmafixarkedjan Kingfisher som kom med en stark kvartalsrapport. Andra positiva bidragsgivare som lyfts fram är Pandora, Flow Traders, PAX Global Technology och Hazama Ando.

**De fem värsta åren för värdeinvesterare någonsin**

Värdeinvesterare har genomgått sin värsta 5-åriga relativa utveckling mot tillväxt som en investeringsstil någonsin, meddelar förvaltarduon som även tillägger att värdeinvestering kanske uppfattas som en relik från det förflutna på grund av höga affärsstörningar och extremt låga räntor.

"Värdeinvestering har dock alltid hanterat störningar, även om ultralåga priser är nya. Vi köper lågvärderade affärer som har tillfälliga problem, starka balansräkningar och förbättrad styrning. Detta har fungerat bra länge men fungerar absolut inte nu. Vi är fortfarande av uppfattningen att det någon gång kommer att återvända men tyvärr kan vi inte förutsäga när", meddelar Ben Whitmore och Dermot Murphy.

"Om marknaden börjar titta förbi den korta sikten är värderingsnivåerna otroligt låga, och det här är viktigt eftersom låga värderingar historiskt sett har indikerat en stark framtida avkastning", tillägger förvaltarna.

Ben Whitmore och Dermot Murphy bedömer att så länge som företagens balansräkningar kan stå emot denna period, och fonden undviker bolag som erbjuder "falskt värde", är de möjligheter som för närvarande står till buds exceptionellt bra för långsiktiga investerare.

<!--EndFragment-->