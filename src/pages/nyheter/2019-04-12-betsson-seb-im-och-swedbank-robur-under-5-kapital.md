---
templateKey: blog-post
title: 'Betsson: SEB IM och Swedbank Robur under 5% kapital'
date: 2019-04-12T09:18:34.825Z
sponsored: false
featured: false
tags:
  - Betsson
  - SEB IM
  - Swedbank Robur Fonder
---
STOCKHOLM (Fonder Direkt) Både SEB Investment Management och Swedbank Robur Fonder har genom aktieförsäljningar gått under femprocentsgränsen sett till kapitalandel i Betsson.



Det framgår av flaggningsmeddelanden från de två fondförvaltarna på fredagen.



SEB IM äger nu 4,92 procent av kapitalet och hade innan försäljningen 5,11 procent. Swedbank Robur har i sin tur 4,90 procent, efter att innan försäljningen ha ägt 5,06 av kapitalet.



Det visar statistik från ägardatatjänsten Holdings.



Swedbank Roburs kapitalandel i Betsson kulminerade i februari 2017 på 9,13 procent, varefter andelen i takt med försäljningar sjunkit stadigt.



SEB IM har däremot agerat på motsatt sätt, och ökat innehavet från 0,30 procent i mars 2018 till toppnivån 5,11 procent (innan den nu rapporterade minskningen).
