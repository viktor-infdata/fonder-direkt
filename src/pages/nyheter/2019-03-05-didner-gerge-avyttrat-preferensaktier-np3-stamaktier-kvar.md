---
templateKey: blog-post
title: 'Didner & Gerge: Avyttrat preferensaktier NP3, stamaktier kvar'
date: 2019-03-05T13:42:00.254Z
sponsored: false
featured: false
tags:
  - Didner & Gerge
---
STOCKHOLM (Fonder Direkt) Fondbolaget Didner & Gerge har sålt hela sitt innehav i fastighetsbolaget NP3:s preferensaktie.

Det framgår av statistik från ägardatatjänsten Holdings, med anledning av ett flaggningsmeddelande från fondbolaget på tisdagen.

Didner & Gerge köpte drygt 600.000 preferensaktier i december, vilka nu sålts i två omgångar i transaktioner daterade den 1 respektive den 4 mars, enligt Holdings sammanställning.

Fondbolaget äger därmed endast stamaktier i bolaget, motsvarande 4,58 procent av kapitalet. Det är Didner & Gerges småbolagsfond som äger stamaktierna (samt ägde preferensaktierna), visar data från Holdings.
