---
templateKey: blog-post
title: 'Invesco: Flaggar upp i 4 aktier, slutfört Oppenheimer-förvärv'
date: 2019-05-27T11:11:11.945Z
sponsored: false
featured: false
tags:
  - Invesco
  - Oppenheimer Funds
---
STOCKHOLM (Fonder Direkt) Kapitalförvaltaren Invesco har flaggat för ägande av ett antal aktier på Stockholmsbörsen, där ägandet sedan tidigare var registrerat på det förvärvade fondbolaget Oppenheimer Funds.



Det framgår av flaggningsmeddelanden avseende Invescos ägarandelar i bolagen Raysearch Laboratories, Mycronic, Boozt och Hansa Biopharma. Den rapporterade ägandegränsen genom Oppenheimer Funds gäller över 5 procent av kapitalet i samtliga aktier förutom i Raysearch, som Invesco äger över 10 procent av kapitalet i.



Invesco förvärvade Oppenheimer Funds från Mass Mutual i oktober 2018 för cirka 5,7 miljarder dollar i en transaktion som endast innefattade aktier.



Den 24 maj slutfördes förvärvet, som enligt Invescos hemsida gör koncernen till världens trettonde största kapitalförvaltare med ett förvaltat kapital på 1.200 miljarder dollar, motsvarande cirka 11.500 miljarder kronor.
