---
templateKey: blog-post
title: "Skagen Focus: Timmerbolag gått start i spåren av pandemin"
date: 2020-08-12T13:32:44.445Z
sponsored: true
featured: false
tags:
  - Skagen Fonder
---
<!--StartFragment-->

STOCKHOLM (Fonder Direkt) Värdet på den globala aktiefonden Skagen Focus var oförändrat under juli månad, samtidigt som jämförelseindex (MSCI ACWI NR USD) backade 1 procent, båda i basvalutan SEK. Sedan årsskiftet är fonden ned 18,4 procent och jämförelseindex har tappat 8,2 procent. Det framgår i en månadsrapport från fondförvaltarna Jonas Edholm och David Harris, som kommenterar månadens resultat som "god absolut och relativ avkastning". [![image](https://i.direkt.se/200812/587827101.png)](https://i.direkt.se/200812/587827101.png)

*Skagen Focus bästa och sämsta avkastningsbidrag i juli. (Källa: Skagen Fonder)*

Månadens största positiva bidragsgivare blev West Fraser Timber, detta sedan efterfrågan på virke har ökat dramatiskt under pandemin, mycket tack vare att fler väljer att renovera och bygga om sina hem, skriver förvaltarna.

Fondens råvarubolag, liksom andra cykliska bolag, har gått starkt. OZ Minerals, Ivanhoe Mines, Fortuna Silver mines och Roxgold tar alla plats efter West Fraser Timber bland fondens fem största positiva bidragsgivare under månaden, framgår det av rapporten. På nedsidan återfinns Hitachi, UPM-Kymmene och Toyota Industries.

Japanska hiss- och rulltrappstillverkaren Fujitec har tagit plats i portföljen under månaden:

"Vi ser en signifikant förbättringspotential i fundamental operationell effektivitet och potential att minska marginalgapet mot konkurrenter. Vi ser också en möjlighet för bolaget att förbättra sin balansräkning", skriver Jonas Edholm och David Harris.

Fonden utgörs av 35 bolag, med störst exponering mot råvaror, industri och finans, främst i Kanada, Japan och USA, framgår det av rapporten.

"Fonden är främst exponerad mot small- och mid cap eftersom vi ser större värden här än i large cap-bolag", avslutar Jonas Edholm och David Harris.

[![image](https://i.direkt.se/200812/587827102.png)](https://i.direkt.se/200812/587827102.png)

*Fondens exponering (mörkgrön) jämfört med jämförelseindex (ljusgrön) när det kommer till länder och sektorer. (Källa: Skagen Fonder)*

[Läs mer](https://www.skagenfonder.se/globalassets/pdfs/status-reports/sweden/skagen-focus-a/2020/20200731_skagen-focus-a-juli.pdf) hos Skagen Fonder.

<!--EndFragment-->