---
templateKey: blog-post
title: "Skagen m2: -3,6% under volatil månad i fastighetssektorn"
date: 2020-08-12T14:20:39.757Z
sponsored: true
featured: false
tags:
  - Skagen Fonder
---
<!--StartFragment-->

STOCKHOLM (Fonder Direkt) Under en månad med hög volatilitet tappade både globala fastighetsfonden Skagen m2 och dess jämförelseindex (MSCI ACWI IMI Real Estate NR) 3,6 procent i värde, båda i basvalutan SEK. Sedan årsskiftet har fonden tappat 22,3 procent i värde, att jämföra med index som tappat 21,2 procent. Det skriver fondförvaltaren Michael Gobitschek i en månadsrapport för fonden avseende juli månad.

[![image](https://i.direkt.se/200812/587828101.png)](https://i.direkt.se/200812/587828101.png)

*De innehav som gav bäst respektive sämst bidrag till avkastningen under juli. (Källa: Skagen Fonder)*

Både USA och Europa har, som förväntat, redovisat dystra BNP-siffror, och amerikanska centralbanken Federal Reseve såväl som EU har fortsatt med sina räddningsaktioner. Andra kvartalets rapporter var detta till trots något positiva, skriver Michael Gobitschek.

Logistik, datacenter och bostadsfastigheter visar fortsatt stabilitet trots pandemin, meddelar Michael Gobitschek, och nämner finska bostadsfastighetsbolaget Kojamo och amerikanska datacenterbolaget Equinox som fondens två största positiva bidragsgivare under månaden. Innehaven är också de två största av fondens 31 bolag.

På nedsidan toppar den japanska konglomeraten Mitsui Fudosan, av oro för minskade intäkter när en ökning av Covid-19 nu märks av i Tokyo, skriver fondförvaltaren.

Trots massiva stimulanser och låga räntor fortsätter pandemin att tära på fastighetssektorn, något som Michael Gobitschek menar i förlängningen är illavarslande för alla sektorer.

"Vårt fokus kommer fortsatt ligga på bolag i trenddrivna undersegment. Fastighetsmarknaden har många utmaningar i det försämrade makroekonomiska klimatet, men vår långsiktiga syn är positiv", kommenterar Michael Gobitschek. [![image](https://i.direkt.se/200812/587828102.png)](https://i.direkt.se/200812/587828102.png)

*Skagen m2:s tio största innehav vid juli månads utgång. (Källa: Skagen Fonder)*

[Läs mer](https://www.skagenfonder.se/globalassets/pdfs/status-reports/sweden/skagen-m2-a/2020/20200731_skagen-m2-a-juli.pdf) hos Skagen Fonder.

<!--EndFragment-->