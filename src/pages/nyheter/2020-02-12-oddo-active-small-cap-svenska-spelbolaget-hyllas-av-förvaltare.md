---
templateKey: blog-post
title: 'Oddo Active Small Cap: Svenska spelbolaget hyllas av förvaltare'
date: 2020-02-12T14:39:01.084Z
sponsored: true
featured: false
tags:
  - Oddo
---
STOCKHOLM (Fonder Direkt) Småbolagsfonden Oddo Active Small Cap, som investerar i små och medelstora bolag i Europa, inledde årets första månad nätt och jämnt på rätt sida nollstrecket med en uppgång om 0,4 procent. Bland innehaven som bidragit mest till resultatet finns svenska gamingbolaget Stillfront.

Den blyga uppgången står sig desto starkare mot jämförelseindexet MSCI Europe Small Cap Hedged Euro, som föll 1,9 procent under samma månad. Den stora skillnaden i innehaven mellan Oddo Active Small Cap och nämnda jämförelseindex är Oddos exponering i sektorerna "teknologi" och "hälsovård". Ser man till skillnaden i geografisk exponeringen sticker Sverige ut, där Oddo placerar nästan 11 procent av portföljens vikt, medan jämförelseindexet knappt placerar 1 procent av kapitalet i Sverige.

![](/img/active.png)

*Utveckling för Oddo Active Smaller Companies mot jämförelseindex MSCI Europe Small Cap Hedged Euro. (Källa: Oddo BHF)*

Bland innehaven som bidragit mest till uppgången nämner portföljförvaltarna Guillaume Chieusse, Maxime Prodhomme och Antoine Augier De Lajallet franska energibolaget Albioma, halvledarbolaget X-FAB, batteritillverkaren Varta och svenska spelutvecklaren Stillfront.

Stillfronts starka månad förklaras av det förvärv som offentliggjordes på kvällen den 21:a januari, och som gjorde tvåsiffrigt avtryck i aktiekursen när handeln väl startade dagen efter.

"I en fragmenterad marknad och med låg skuldnivå, jagar \[Stillfront] konsolidering. Med utmärkta siffror i ryggen under Q4 2019, annonserades i januari nyckelförvärvet av amerikanska Storm8", skriver förvaltarna.

![](/img/active2.png)

*Stillfronts aktieutveckling mellan 13 januari och 12 februari. (Källa: Infront)*
