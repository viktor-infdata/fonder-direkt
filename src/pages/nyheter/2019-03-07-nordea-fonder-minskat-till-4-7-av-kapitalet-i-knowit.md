---
templateKey: blog-post
title: 'Nordea Fonder: Minskat till 4,7% av kapitalet i Knowit'
date: 2019-03-07T10:28:17.516Z
sponsored: false
featured: false
tags:
  - Nordea Fonder
---
STOCKHOLM (Fonder Direkt) Nordea Fonder har åter gått under 5 procent av kapitalet i it-konsulten Knowit, efter att ägarandelen pendlat på bägge sidor femprocentstrecket det senaste året.



Enligt ett flaggningsmeddelande med transaktionsdatum den 5 mars har Nordea Fonder sålt aktier i Knowit, varpå kapitalandelen uppgår till 4,7 procent. I september 2018 uppgick denna andel till 5,7 procent, visar data från Holdings.



Bland Nordeas fonder är Småbolagsfond Sverige den med klart största position i Knowit. Per årsskiftet ägde fonden aktier i bolaget för 153,9 miljoner kronor, motsvarande 4,5 procent av kapitalet, enligt ägardatatjänsten Holdings statistik.
