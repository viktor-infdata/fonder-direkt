---
templateKey: blog-post
title: 'Coeli Global Selektiv: +3,9% i januari, tagit in Fiserv'
date: 2020-02-10T13:54:07.920Z
sponsored: true
featured: false
tags:
  - Coeli
---
STOCKHOLM (Fonder Direkt) Aktiefonden Coeli Global Selektivt steg 3,9 procenten under årets första månad, vilket var 2 procentenheter bättre än dess jämförelseindex (MSCI AC World NTR).

Det framgår av en månadskommentar från förvaltarna Andreas Brock och Henrik Milton för aktiefonden Coeli Global Selektiv avseende januari, en månad som de beskriver som ganska stökig.

![Fondens utveckling sedan start i november 2014. (Källa: Coeli)](/img/likvid.png "Fondens utveckling sedan start i november 2014. (Källa: Coeli)")

*Fondens utveckling sedan start i november 2014. (Källa: Coeli)*

Bland de positiva bidragsgivarna nämns amerikanska Microsoft, Global Payment, Visa, Mastercard och Adobe.

"Med hållbara affärsmodeller och hög andel återkommande omsättning fungerar dessa företag bra under oroliga tider. Både Visas och Microsofts rapporter var starka och vinst per aktie ökade 12 procent respektive 21 procent på årsbasis. Vi tycker det är häftigt att två av världens största företag kan uppvisa årsvisa imponerande tillväxtsiffror", skriver förvaltarna.

I den negativa vågskålen fanns å andra sidan fondens exponering mot tillväxtmarknader och cykliska exponering. De tre bolag med sämst utveckling var Carel, HDFC Bank och TSMC.

"Det är intressant att notera att trots att både HDFC Bank och TSMC slog marknadens förväntningar beträffande vinsttillväxt så väljer marknaden att sälja dessa bolag när börsen är volatil", resonerar förvaltarna.

Sett till portföljtransaktioner uppges fonden ha investerat i ett nytt bolag som heter Fiserv, ett bolag verksamt inom bank- och betalningsindustrin och som nyligen köpt det näst största betalningsbolaget i USA, First Data.

Förvaltarna påpekar även att de tycker att det är för liten värderingsskillnad mellan tillväxtaktier och cykliska aktier just nu för att det ska vara värt att öka fondens cykliska exponering.

![Portföljfördelning i Coeli Global Selektiv, sett till länder och branscher. (Källa: Coeli)](/img/likvid2.png "Portföljfördelning i Coeli Global Selektiv, sett till länder och branscher. (Källa: Coeli)")

*Portföljfördelning i Coeli Global Selektiv, sett till länder och branscher. (Källa: Coeli)*
