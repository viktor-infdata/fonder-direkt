---
templateKey: blog-post
title: "Cevian: Minskat i ABB pga stor portföljvikt, blåslampa kvar"
date: 2020-08-05T09:29:02.828Z
sponsored: false
featured: false
tags:
  - Cevian
---
STOCKHOLM (Fonder Direkt) Den Christer Gardell-ledda aktivistfonden Cevian har flaggat för en minskad ägarandel i ABB, något Nyhetsbyrån Direkt rapporterade om på onsdagen.

Fondens ägarandel har minskat från 5,92 till 4,95 procent av kapitalet, efter en nettoförsäljning av 21 miljoner aktier jämfört med föregående ägardatapunkt tidigare i år.

Minskningen ska inte handla om att Cevian har tappat tron på verkstadskoncernen, utan snarare ha skett som ett resultat av att aktien hade fått för stor vikt i portföljen, meddelade Christer Gardell i en kommentar till Nyhetsbyrån Direkt på onsdagen.

I en intervju med Di häromdagen upprepade han ståndpunkten att ABB-aktien är undervärderad, och att 35-schweizerfranc vore ett rimligt pris, att jämföra med onsdagens 23,5 franc.

Christer Gardell nämnde då att Cevian bedömer att ABB:s aktieåterköpsprogram kommer att gynna aktien, men antydde att Cevian inte slappnar av med sitt ägande, utan att "blåslampan kommer att blåsa tills vi är där (35 schweizerfranc, reds anm)".