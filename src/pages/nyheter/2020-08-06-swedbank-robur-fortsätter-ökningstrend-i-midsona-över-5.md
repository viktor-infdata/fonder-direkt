---
templateKey: blog-post
title: "Swedbank Robur: Fortsätter ökningstrend i Midsona, över 5%"
date: 2020-08-06T15:05:59.385Z
sponsored: false
featured: false
tags:
  - Swedbank Robur
---
STOCKHOLM (Fonder Direkt) Fondförvaltaren Swedbank Robur har gått över den rapporteringspliktiga femprocentsnivån gällande kapitalandel i Midsona-aktien, genom köp av 21.000 B-aktier daterat den 4 augusti.

Det framgår av ett flaggningsmeddelande där en kapitalandel om 5,01 procent i bolaget deklareras.

Förvaltaren fortsätter därmed en ökningstrend i aktien som har setts allt sedan Swedbank Robur tog en inledande position i bolaget i januari 2020, visar data från Holdings. Då införskaffades 1.550.000 aktier, varpå en serie mindre ökningar skedde fram tills i augusti. Den 3 augusti gjordes återigen ett större köp, om drygt 1,1 miljoner aktier, som alltså följdes upp med 21.000 nya aktier den 4 augusti.

Innehavet finns i fonden Swedbank Robur Småbolagsfond Norden, vars största innehav är Balder, Enento Group, Sinch, Storytel samt Embracer, enligt data från Morningstar.