---
templateKey: blog-post
title: "Fonder: Blackrock spår styrka i Europa under andra halvåret"
date: 2020-06-23T06:08:50.047Z
sponsored: false
featured: false
tags:
  - Blackrock
---
STOCKHOLM (Fonder Direkt) Amerikanska Blackrock, som är en av världens största kapitalförvaltare, är imponerade över de åtgärder som europeiska länder infört för att bära ekonomin genom pandemin och tror Europa kan växa snabbare än USA under andra halvåret.

Det skriver Blackrock i en veckovis marknadskommentar.

Kapitalförvaltaren håller kvar sin övervikt för perifera europeiska statsobligationer, men meddelar att de även överväger att höja aktievikten för regionen.

Risken över ett avtalslöst Brexit hänger dock kvar som ett moln över Europa, påpekar Blackrock men konstaterar samtidigt att ett sådant scenario till viss del redan är inprisat i marknaden.