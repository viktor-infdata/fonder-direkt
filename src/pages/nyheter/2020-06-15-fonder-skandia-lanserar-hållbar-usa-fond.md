---
templateKey: blog-post
title: "Fonder: Skandia lanserar hållbar USA-fond"
date: 2020-06-15T07:44:38.032Z
sponsored: false
featured: false
tags:
  - Fonder
---
STOCKHOLM (Fonder Direkt) Skandia lanserar en USA-fond med hållbart fokus. Skandia USA kommer att följas av fler fonder med en liknande hållbarhetsprofil. Under sommaren lanseras även Skandia Världen Sverige.

Det framgår av ett pressmeddelande.

"Skandia USA är startskottet för en större utveckling av vårt fonderbjudande vad gäller hållbarhet. Redan till hösten kommer ett större antal av våra fonder att ha fokus på hållbarhet. Vi vill göra det lätt för våra sparare att investera hållbart och bidra till omställningen", säger Annelie Enquist, vd på Skandia Fonder.

Skandia USA beskrivs som en aktivt förvaltad fond som investerar i bolag som bidrar aktivt till miljö och klimat samt omställningen till ett hållbart samhälle, både på kort och på lång sikt. Fonden väljer bort bolag som utvinner eller genererar kraft från fossila bränslen, producerar vapen, tobak, cannabis eller kränker internationella normer, framkommer det.

Skandia Fonder samarbetar med Lazard Asset Management i förvaltningen av Skandia USA.

Under sommaren lanseras Skandia Världen Sverige, en aktivt förvaltad aktiefond med 60 procent globala och 40 procent svenska aktier, som också har ett hållbarhetsfokus.