---
templateKey: blog-post
title: 'Fonder: Movestic väljer in Danske Invest Sverige Småbolag'
date: 2020-05-19T14:57:48.671Z
sponsored: false
featured: false
tags:
  - Fonder
---
STOCKHOLM (Fonder Direkt) Danske Invests fond Sverige Småbolag har från och med den 19 maj 2020 blivit utvald att ingå i Movestics ordinarie fondutbud. Det innebär att Sverige Småbolag kommer att erbjudas via Movestics fondplattform till de som har pensionskapital hos Movestic. Det framgår av ett pressmeddelande.

"Det är jätteroligt att fonden fått så stor uppmärksamhet sedan start och att strategin och filosofin verkligen har visat sig fungera. Att Movestic nu väljer in oss är ett bra betyg på vårt arbete", säger Petter Löfqvist, ansvarig fondförvaltare på Danske Bank.

I Sverige Småbolag finns bland annat företag i snabbväxande nischer inom traditionella sektorer såsom teknik, finans och konsumentvaror. Men även bolag inom tillväxtsektorer som teknik, hälso- och sjukvård, underhållning och digitalisering. Svenska Småbolag inkluderar också geografiskt fokuserade fastighetsbolag som kan dra nytta av regional svensk tillväxt, framkommer det.