---
templateKey: blog-post
title: 'Skagen m2: Modest nedgång under turbulent maj, Kojamo levererade'
date: 2019-06-10T09:23:19.835Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Handelskrigsretoriken mellan USA och Kina eskalerade i maj, samtidigt som geopolitisk oro ökade i allmänhet. Fastighetsfonden Skagen m2 hade i en miljö av ökad volatilitet en stark månad på relativ basis.



Det framgår av en månadsrapport från förvaltaren Michael Gobitschek, som meddelar att den ökade marknadsoron även drabbade globala fastighetsaktier, men i en mindre utsträckning än för den bredare marknaden.



Fonden retirerade 0,3 procent i svenska kronor under månaden, medan jämförelseindex (MSCI ACWI IMI RE ex Equity REITS) föll 2,9 procent i svenska kronor. Sedan årsskiftet har Skagen m2 stigit med 17,5 procent samtidigt som index noterar +17,1 procent.

![Skagen m2:s bästa respektive sämsta bidrag till avkastningen i maj. (Källa: Skagen Fonder)](/img/skagen10jun.png)

<span class="image-caption">Skagen m2:s bästa respektive sämsta bidrag till avkastningen i maj. (Källa: Skagen Fonder)</span>

Bäst portföljbidrag i maj fick fonden från den finländska bostadsoperatören Kojamo, efter att bolaget höjt sina prognoser och slagit fast att dess tillväxtstrategi är intakt, skriver Michael Gobitschek.



Vidare gjorde den österrikiska kontorsoperatören CA Immo framsteg på börsen. Bolaget levererade på högt ställda förväntningar, och upprepade tidigare guidning, enligt förvaltaren.



En annan positiv bidragsgivare var logistikfastighetsbolaget Catena. Michael Gobitschek konstaterar att fortsatt efterfrågan på logistiktillgångar drev aktien högre, och att en snabbt växande e-handel innebär en strukturell tillväxt för segmentet.



Singaporebaserade Capitaland var fondens sämsta bidragsgivare. Förvaltaren meddelar att aktien, som hade en stark start på året, föll till följd av den generella turbulens som omger Kina, där bolaget har en stor tillgångsbas.



"Fastighetssektorn är ganska polariserad i termer av geografi och segment. Vi fortsätter att betrakta volatiliteten på aktiemarknaderna lika mycket som en möjlighet som en källa till frustration", skriver Michael Gobitschek.



Förvaltaren meddelar vidare att Skagen tar en långsiktig vy på strukturell tillväxt och fokuserar på sektorer med långsiktig medvind. De underliggande fundamentala förutsättningarna är fortsatt positiva och särskilt i vissa städer och undersegment, skriver han.

![Fondens tio största innehav per den 31 maj. (Källa: Skagen Fonder)](/img/skagen10jun2.png)

<span class="image-caption">Fondens tio största innehav per den 31 maj. (Källa: Skagen Fonder)</span>

[Läs mer](https://www.skagenfonder.se/) hos Skagen Fonder
