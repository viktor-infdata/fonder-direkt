---
templateKey: blog-post
title: 'Swedbank Robur: Ökat till över 5% kapital i Alfa Laval'
date: 2019-03-27T10:19:33.372Z
sponsored: false
featured: false
tags:
  - Swedbank Robur
---
STOCKHOLM (Fonder Direkt) Swedbank Robur Fonder har klivit över den rapporteringspliktiga femprocentsgränsen i verkstadskoncernen Alfa Laval, och äger nu 5,03 procent av kapital och röster.



Det framgår av ett flaggningsmeddelande.



Fondbolaget påbörjade en uppväxling av sitt innehav i november 2018, då Swedbank Robur Fonder började öka från 3,74 procent av kapitalet. Det visar data från Holdings.



Fondförvaltaren har under perioden ökat sitt antal aktier i Alfa Laval med 5,6 miljoner, motsvarande nära 1,2 miljarder kronor sett till senaste betalkurs.



Swedbank Robur Fonder äger nu drygt 21 miljoner aktier i bolaget och är nummer tre i ägarlistan efter Tetra Laval och Alecta Pensionsförsäkring, enligt Holdings.
