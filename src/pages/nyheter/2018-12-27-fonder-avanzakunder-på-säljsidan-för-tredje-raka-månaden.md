---
templateKey: blog-post
title: 'Fonder: Avanzakunder på säljsidan för tredje raka månaden'
date: 2018-12-27T08:46:54.001Z
sponsored: false
featured: false
tags:
  - Avanza
---
STOCKHOLM (Fonder Direkt) Nätbanken Avanzas kunder har reagerat på börsturbulensen i december genom att sälja av fonder. Aktiefonder dominerar totalt sett på säljsidan, men den företagsobligationer är den fondkategori där sålts allra mest.

Det framgår av ett pressmeddelande från Avanza.

Sparekonomen Johanna Kull konstaterar att Stockholmsbörsen är på väg mot sitt sämsta fjärde kvartal på över 30 år och att oro för handelskrig, svagare tillväxtsignaler och stigande räntor satt käppar i börshjulet.

"Privatspararna svarar på turbulensen genom att sälja fonder för tredje månaden i rad. Visst kvarstår det en hel del frågetecken inför 2019, men man bör ändå tänka ett varv extra innan man kastar sig på säljknappen. Historiken visar tyvärr att vi tenderar att göra störst försäljningar efter en större nedgång, medan vi köper som mest efter att börsen stigit kraftigt. Genom ett månadssparande minskar du den risken", säger Johanna Kull.

Mest köpta fonder hos Avanza var i december hedgefonder, Asienfonder, fastighetsfonder, korträntefonder och infrastrukturfonder. Mest sålda var företagsobligationsfonder, teknikfonder, blandfonder, Sverigefonder och Europafonder.
