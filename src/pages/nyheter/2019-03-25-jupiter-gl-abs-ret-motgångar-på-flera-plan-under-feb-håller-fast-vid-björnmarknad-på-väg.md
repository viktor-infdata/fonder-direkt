---
templateKey: blog-post
title: >-
  Jupiter Gl Abs Ret: Motgångar på flera plan under feb, håller fast vid
  björnmarknad på väg
date: 2019-03-25T09:55:55.298Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Under en relativt lugn månad med uppgångar på aktiemarknaderna var förhållandena oväntat utmanande för aktiehedgefonden Jupiter Global Absolute Return.



Det skriver fondförvaltaren James Clunie i en månadskommentar för fonden. Fondens svenska andelsklass tappade 3,1 procent under månaden och noterar därmed -3,3 procent för januari-februari 2019.



Då fonden har ett nettonegativt beta om cirka 25 procent var ett tapp att räkna med givet en stigande marknad, enligt James Clunie, som dock meddelar att det var flera riskfaktorer som slog fel under månaden. Fondens sektorexponeringar, till exempel blankningar inom teknologi, industri och konsumtionsaktier, gav en stark motvikt. Samtidigt innebar fondens val av länder (kort USA, lång Storbritannien, Japan och Ryssland) och investeringsstil (lång värde, kort tillväxt) också en motgång.



"Portföljens lång-volatilitet-bias var ett ytterligare hinder, då fonden höll ett antal riskfyllda aktier kort: Ball Corp, Tenet Healthcare, Transdigm och Nexstar, som generellt frodades i vad vi anser har varit ett björnmarknadsrally", skriver James Clunie.



**_Tuff period för kvantinvesterare_**



Förvaltaren förklarar att Jupiter Global Absolute Return inte är en kvantförvaltare per se, men använder kvantelement i analysen, och att dessa element generellt har haft det tufft de senaste månaderna. Kvantförvaltare över hela marknaden har haft det jobbigt, då faktor- och riskpremieportföljer, vilka typiskt sett är byggda kring "vad som fungerar i marknaden", utvecklats negativt det senaste året, enligt James Clunie. Förvaltaren menar att två nyckelfaktorer för kvantinvesterare, nämligen snabb tillgångstillväxt samt tungt blankade aktier, misslyckades förra månaden, och har gjort det ett tag. Snabb tillgångstillväxt premierades av marknaden, vilket inte brukar vara fallet. Samtidigt verkar det som att fonder täckt korta positioner i aktier som Jupiter Global Absolute Return blankat, vilket har bidragit till styrkan i dessa aktier, tillägger James Clunie.



"Företaget Wayfair, förlustbringande men med hög försäljningstillväxt, är symboliskt för denna dynamik. Bolagets senaste resultat var mediokra, med ökande förluster och en ihållande svag balansräkning. Hur som helst ser marknaden Wayfair som en branschledare inom online-möbler, och har som ett resultat av det fokuserat på tillväxthastigheten. Trots dåliga resultat har aktien stigit 27 procent, en uppgång som förstärkts av täckta blankningar. Som en av fondens största korta positioner har denna rörelse slagit mot avkastningen", skriver James Clunie.



Fonden har emellertid gynnats av sin korta position i Kraft Heinz, som fallit från de 90 dollar där fonden först blankade aktien, till precis över 30 dollar vid februari månads utgång, enligt förvaltaren.



**_Serco levererat i den långa boken_**



I den långa portföljen fortsatte innehavet Serco att stiga i februari, efter att ha släppt en rapport som innehöll en 36-procentig ökning i vinst före skatt.



"Efter att nyligen ha vunnit några kontrakt har Serco stigit kraftigt, mest för att det är en värdeaktie med modest tillväxt, vinstuppgraderingar och positivt momentum. Serco är ett exempel på 'deep-value' och en opopulär brittisk aktie, som till slut tar sig", skriver James Clunie.



Vidare uppges portföljen också ha gynnats av uppgångar i de Storbritannien-listade bolagen BP, RBS, Kingfisher och Moneysupermarket.com. Långa innehav som under månaden slog negativt mot avkastningen inkluderade Centrica, Fresnillo och Burford Capital.



**_Inte nöjda, men tror strategi kommer löna sig_**



James Clunie meddelar att fondteamet är missnöjt med omfattningen av tappet i februari, men att de fortsätter se att marknadsregimen lutar åt det negativa hållet. Fonden uppges ha fortsatt tilltro till sin "buttom-up-process" samt hålla sig till sin strategi. Denna går ut på att dra nytta av aktierörelser för att gradvis öka de korta positionerna under rallyn, samt öka de långa positionerna under dippar. James Clunie förklarar att fondteamet tror att detta angreppssätt kommer gynna fonden, i takt med att "björnmarknadsregimen" utvecklas över tid.
