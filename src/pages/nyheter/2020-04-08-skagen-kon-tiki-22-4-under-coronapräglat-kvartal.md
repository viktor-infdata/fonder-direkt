---
templateKey: blog-post
title: 'Skagen Kon-Tiki: -22,4% under coronapräglat kvartal'
date: 2020-04-08T14:12:46.360Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) "Första kvartalet 2020 kommer för evigt bli ihågkommet för spridningen av coronavirus, och det efterföljande avstanningen i världsekonomin."

Det skriver fondförvaltarna Cathrine Gether och Fredrik Bjelland i en kvartalsrapport för tillväxtmarknadsfonden Skagen Kon-Tik. Fonden tappade 14,3 procent under mars, att jämföra med jämförelseindex (MSCI EM NR USD) som backade 12,5 procent. För hela kvartalet har fonden presterat -22,4 procent och jämförelseindex -18,3 procent, framgår det av rapporten.

När både corona och kollaps av oljepriset slog till, fick världens aktiemarknader uppleva en av de snabbaste korrektionerna någonsin, skriver fondförvaltarna. Med bakgrund av det exceptionella marknadsläget har Skagen Kon-Tiki vidtagit åtgärder:

"De senaste veckorna har vi simulerat olika scenarier för att stresstesta och bedöma finansiella styrkan i våra investeringar under svaga ekonomiska förhållanden", skriver förvaltarna, och konkluderar:

"I det stora hela tror vi att vår portfölj står stark, med en signifikant andel av portföljen investerad i bolag med stor nettokassa som bör skydda mot nedsidan", skriver förvaltarna.

![](/img/tiki1.png)

*Fondens mest positiva respektive negativa portföljbidrag under kvartalet. (Källa: Skagen Fonder)*

Portföljens bolag är enligt förvaltarna attraktivt värderade, med balans i skydd mot nedgång i närtid och stor potential i uppgång. Bland fondens 48 innehav nämner förvaltarna oljetankerbolaget Euronav som gynnats av ökad efterfrågan på att lagra olja när oljepriset nu är lågt.

Trots en svag bilindustri har koreanska batteritillverkaren Samsung SDI fortsatt gått starkt. Även investmentbolagen Naspers och Prosus har klarat sig bra i krisen, mycket tack vara innehav i kinesiska speldistributören Tencent som stått relativt opåverkat av Covid-19, meddelar förvaltarna. På nedsidan nämner de ryska flygbolaget Aeroflot vars efterfrågan rasat i coronakrisen.

Portföljen har genomgått några förändringar under kvartalet:

"I början av året sålde vi det sista av innehavet i Tullow, med bakgrund av uppdateringarna i bolagets operationella och styrande organisation under 2019. Vi har även gått ur två av våra brasilianska innehav, järnvägsoperatören Rumo och energikonglomeratet Cosan, båda med starka resultat förra året", skriver fondförvaltarna.

Nytt innehav i portföljen är kinesiska producenten av hushållsapparater, Hisense Home Appliances, där förvaltarna menar det finns en uppsida från bolagets konsolidering av ett joint venture inom luftkonditionering med Hitachi.

![](/img/tiki2.png)

*Skagen Kon-Tikis lands- och sektorexponering relativt fondens jämförelseindex (MSCI EM NR USD). (Källa Skagen Fonder)*

[Läs mer](https://www.skagenfonder.se/globalassets/pdfs/status-reports/sweden/skagen-kon-tiki-a/2020/20200331_skagen-kon-tiki-a-q1.pdf) hos Skagen Fonder.