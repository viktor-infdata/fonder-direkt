---
templateKey: blog-post
title: 'Fonder: IKC-fonder får en boost av Evolutions rapportmottagande'
date: 2019-02-14T09:55:13.477Z
sponsored: false
featured: false
tags:
  - IKC Fonder
---
STOCKHOLM (Fonder Direkt) Livekasinounderleverantören Evolution Gaming rapporterade på torsdagsmorgonen ett fjärde kvartal 2018 där såväl ebitda-resultat, nettoomsättningen som utdelning var bättre än väntat. Aktien hade strax före klockan 11 lyft nära 8procent.

Detta är goda nyheter främst för fonderna IKC Pension Variabel, Sensor Sverige Select samt IKC 0-100, i vilka Evolution Gaming har en portföljvikt om 5,4, 4,5 respektive 4,4 procent. Även ETF:en Deka Stoxx Europe Strong Growth 20 ETF får en skjuts av kursuppgången, då aktien utgör 5,2 procent av portföljen. Det visar data från Morningstar.

Angående markanta portföljförändringar bland fonder i Evolution Gaming på sistone kan noteras att Monyx Strategi Sverige/Världen i januari har halverat sitt innehav i aktien. Samtidigt har Strand Småbolagsfond minskat sin position med 36 procent, och IKC - Lux 0 - 100 har reducerat med 20 procent.
