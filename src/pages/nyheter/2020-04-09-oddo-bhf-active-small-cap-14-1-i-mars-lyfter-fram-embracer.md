---
templateKey: blog-post
title: 'ODDO BHF Active Small Cap: -14,1% i mars, lyfter fram Embracer'
date: 2020-04-09T10:16:00.852Z
sponsored: true
featured: false
tags:
  - ODDO BHF
---
STOCKHOLM (Fonder Direkt) Småbolagsfonden Oddo Active Small Cap, som investerar i små och medelstora bolag i Europa, tappade 14,1 procent i mars. Bland innehaven som trotsade nedgången och höll sig på plus fanns svenska gamingbolaget Embracer.

Månadens tapp står sig dock desto starkare mot jämförelseindexet MSCI Europe Small Cap Hedged Euro, som föll hela 19,8 procent under samma månad. Den stora skillnaden i innehaven mellan Oddo Active Small Cap och nämnda jämförelseindex är Oddos exponering i sektorerna "teknologi" och "hälsovård". Ser man till skillnaden i geografisk exponeringen sticker Frankrike, Tyskland och Sverige ut, där fonden har en betydande övervikt jämfört med jämförelseindex.

![](/img/active.png)

*Utveckling för Oddo Active Smaller Companies mot jämförelseindex MSCI Europe Small Cap Hedged Euro. (Källa: Oddo BHF)*

En handfull av fondens innehav lyckades trotsa det utomordentliga börsraset och avkasta positivt under månaden, här nämns bland annat svenska gamingbolaget Embracer, italienska medicinteknikbolaget Diasorin och tyska it-bolaget Cancom.

Å andra sidan återfanns franska Ipsos, holländska Solutions30 och tyska Ströer bland fondens sämsta bidragsgivare för månaden.

"Den här månaden vill vi lyfta fram svenska gamingbolaget Embracer. Sedan de förvärvade amerikanska Saber i februari har nu Embracer fem speldesignsenheter med cirka 30 studior som representerar över 150 franchises inklusive Saints Row, Get Simulator och Kingdoms of Amalus", skriver förvaltarna Guillaume Chieusse, Armel Coville och Maxime Prodhomme.

De påpekar även Sabers spel World War Z som särskilt intressant, där försäljningen har tredubblats de senaste 12 månaderna.

"Vi tror att förvärvet av Saber var skarpsinnigt av två anledningar, för det första eftersom det innebär en stor tillväxt, givet att den beräknade inkomsten har uppgraderats med nästan 30 procent sedan affären ägde rum, och för det andra eftersom det skulle göra det möjligt för gruppen att delta i konsolideringen av den amerikanska marken", resonerar förvaltarna.

![](/img/embracer.png)

*Embracers aktieutveckling hittills i år. (Källa: Infront)*

ODDO BHF Active Small Cap hade 61 aktieinnehav vid utgången av mars, vilket är två fler än vid utgången av februari. Fondens tre största innehav är samtliga inom hälsovårdssektorn, tyska Dermapharm utgör störst vikt i portföljen, följt av belgiska Fagron och svenska Arjo.