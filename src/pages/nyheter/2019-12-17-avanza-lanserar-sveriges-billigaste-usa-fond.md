---
templateKey: blog-post
title: 'Avanza: Lanserar Sveriges billigaste USA-fond'
date: 2019-12-17T12:38:54.959Z
sponsored: false
featured: false
tags:
  - Avanza
---
STOCKHOLM (Fonder Direkt) Nätmäklaren Avanza lanserade på tisdagen en ny USA-fond med en förvaltningsavgift på 0,10 procent, vilket ger en total årlig kostnad för kund på cirka 0,17 procent, inklusive årliga avgifter och transaktionskostnader.



Det framgår av ett pressmeddelande.



"Den amerikanska börsen innehåller många av de globalt sett största och mest välkända bolagen, och är också den mest populära utländska marknaden bland våra kunder. Med Avanza USA vill vi nu ge ännu fler möjligheten att på ett enkelt och billigt sätt ta del av och investera i världens största aktiemarknad", kommenterar Jesper Bonnivier, vd Avanza Fonder.



Målet för den nya fonden är att ge en avkastning i nivå med ett MSCI-index där även hållbarhetsaspekter beaktas i indexsammansättningen.



Avgiften på 0,10 procent innebär att fonden är den billigaste amerikanska aktiefonden för privatpersoner i Sverige, enligt information från Morningstar Direct i december 2019.



Avanza USA är en så kallad matarfond som investerar minst 85 procent av sitt kapital i ett mottagarfondföretag som investerar i MSCI USA SRI.
