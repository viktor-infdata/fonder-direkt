---
templateKey: blog-post
title: 'Raysearch: Oppenheimer flaggar för över 10%, Lannebo gått åt motsatt håll'
date: 2018-11-21T13:47:29.687Z
sponsored: false
featured: false
tags:
  - Lannebo
---
STOCKHOLM (Fonder Direkt) Fondförvaltaren Oppenheimer har fortsatt att öka sitt innehav i dosplaneringssystembolaget Raysearch och äger nu drygt 3,5 miljoner aktier, motsvarande 10,3 procent av kapitalet och 3,2 procent av rösterna.

Det framgår av ett flaggningsmeddelande.

I slutet av oktober flaggade Oppenheimer för ett innehav i Raysearch om 8,8 procent av kapitalet och 2,7 procent av rösterna.

I motsatt riktning gällande ägande har Lannebo Fonder gått, där kapitalandelen i Raysearch stadigt minskat sedan toppnoteringen 15,0 procent i augusti 2016. I september i år flaggade Lannebo för att kapitalandelen då kom att understiga 5 procent, och enligt ägardatatjänsten Holdings senaste uppdatering äger fondbolaget 4,5 procent av kapitalet.

Oppenheimer näst största ägare i Raysearch, efter vd:n och grundaren Johan Löf, enligt Holdings.
