---
templateKey: blog-post
title: "Länsförsäkringar Småbolag: Ser uppsida i Husqvarna, Peab & MTG"
date: 2020-07-24T08:13:57.833Z
sponsored: false
featured: false
tags:
  - Länsförsäkringar Småbolag Sverige
---
STOCKHOLM (Fonder Direkt) Länsförsäkringar Småbolag Sverige ökade antalet aktier i portföljen under vårens coronakris, då fonden ville minska den bolagsspecifika risken.

Det säger fondförvaltaren Fredrik Skoglund till Dagens Industri.

Hemmafixande var ett tema som fondteamet insåg skulle gynnas av den nya begränsade vardagen, varför bolag som Byggmax, Momentum Group och Husqvarna inhandlades. Två andra aktier som Fredrik Skoglund favoriserar för tillfället är Peab och MTG.

"Jag tycker att både Husqvarna och Peab är kraftigt underskattade som aktier, liksom MTG. De här bolagen har kraftiga uppsidor i värderingen och är de aktierna i portföljen som jag tror mest på just nu", säger han till Di.

Vidare nämns Boozt och Lyko som två bolag som drar nytta av den pandemi-orsakade accelerationen mot näthandel.

"När fysiska butiker går omkull tar sådana som Boozt och Zalando allt större marknadsandelar i klädhandeln. Men jag tror inte att det kommer finnas plats för fler online-varuhus som har så brett utbud av många varumärken, de ligger så långt före med sin marknadsföring att det blir svårt för nya spelare att komma ikapp", enligt Fredrik Skoglund.

Länsförsäkringar Småbolag Sverige har stigit med 14,1 procent hittills i år och hade vid juni månads utgång Husqvarna, Stillfront, Peab, Embracer samt MTG som största innehav.

***Tjänsten Fonder Direkt produceras av Nyhetsbyrån Direkts fondredaktion, som är frikopplad från Direkts övriga redaktion. Materialet kan vara finansierat och framtaget efter överenskommelse med extern part, vilket i förekommande fall markeras med "Uppdragsartikel" vid rubriken.***