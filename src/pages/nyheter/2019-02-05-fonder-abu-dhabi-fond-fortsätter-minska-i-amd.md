---
templateKey: blog-post
title: 'Fonder: Abu Dhabi-fond fortsätter minska i AMD'
date: 2019-02-05T09:53:23.553Z
sponsored: false
featured: false
tags:
  - Abu Dhabi
---
STOCKHOLM (Fonder Direkt) Förenade Arabemiratens statliga fond, som administreras av investmentbolaget Mubadala, har minskat innehavet i Advanced Micro Devices (AMD) ytterligare, rapporterar Financial Times samt Nyhetsbyrån Direkt.

Fonden har varit storägare i AMD i elva år, men har det senaste året skruvat ned innehavet avsevärt. Efter den senaste transaktionen gick Mubadala från 10,2 procent till 6,9 procent.

Investmentbolaget, som i dag kontrollerar tillgångar till ett värde av 225 miljarder dollar, startades 2002 för att diversifiera landet bort från sitt oljeberoende.

På senare tid har dock volatiliteten på oljemarknaden lett till att större vikt lagts vid att generera direktavkastning.

Portföljen utgörs av bolag med högteknologisk profil inom branscher som energi, telekom, rymdteknik och fordonsindustri.
