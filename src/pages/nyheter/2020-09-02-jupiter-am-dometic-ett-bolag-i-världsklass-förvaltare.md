---
templateKey: blog-post
title: 'Jupiter AM: "Dometic ett bolag i världsklass" - förvaltare'
date: 2020-09-02T11:14:54.751Z
sponsored: false
featured: false
tags:
  - Jupiter AM
---
<!--StartFragment-->

STOCKHOLM (Fonder Direkt) Dometic, som tillverkar produkter till bland annat husvagnar och husbilar, är ett bolag i världsklass med starka tillväxtutsikter och som innehar en marknadsledande position med 30 procent av marknaden.

Det sade Mark Heslop, förvaltare Jupiter Pan European Smaller Companies, på ett seminarium på onsdagen.

[![image](https://i.direkt.se/200902/588637701.png)](https://i.direkt.se/200902/588637701.png)

*Mark Heslop, portföljförvaltare Jupiter Pan European Smaller Companies (Källa: Jupiter AM)*

Dometic har fått stöd av coronapandemin då fler semestrat hemma istället för att åka utomlands, vilket gynnat marknaden för husvagnar och husbilar, konstaterar förvaltaren.

"Bland de mindre europeiska företagen kan man hitta bolag i världsklass med stora tillväxtmöjligheter. För en stor del av bolagen kommer intäkterna från länder utanför Europa, de är således globala företag som råkar fokusera på relativt nischade marknader", sade Mark Heslop.

Förvaltaren förklarar att han försöker hitta bolag med starka balansräkningar som kan klara olika ekonomier och som har en långsiktig tillväxtpotential. Förutom Dometic nämnde han även L'Oréal, LVMH, ASML, Dassault Systemes, Nestle, Belimo, Genus, VAT och LEM.

"Storlek är inte ett mått på kvalité", tillägger förvaltaren som menar att många intressanta framtida vinnare går att hitta bland de mindre bolagen.

<!--EndFragment-->