---
templateKey: blog-post
title: 'Fonder: Dubbeljackpot för Odin Fonder när Årets Fonder korades'
date: 2020-01-22T09:26:40.808Z
sponsored: false
featured: false
tags:
  - Fonder
---
STOCKHOLM (Fonder Direkt) På tisdagen utsåg fondhandelsplatsen Fondmarknaden.se "Årets fonder", nu för fjortonde året i ordningen. Utmärkelsen Årets Fonder 2019 utses bland de 1800 fonder som finns på Fondmarknaden.se:s plattform och tilldelas de bästa fonderna inom tio kategorier, samt Årets Fond, Årets Fondbolag och Årets Nykomling.

Vinnare av årets fond blev SEB Sverigefond Småbolag Chans/Risk, som steg 58,7 procent under 2019 och Odin Fonder kammade hem vinsten som årets fondbolag.

När vinnarna i respektive kategori var presenterade stod det klart att följande tagit hem utmärkelser i Årets fonder 2019:



<!--StartFragment-->



| **Kategori "Årets"…** | **Vinnare**                  | **% SEK 2019** |
| --------------------- | ---------------------------- | -------------- |
| Fond (totalt)         | SEB Sverigefond Småbolag C/R | +58,7          |
| Räntefond             | Captor Iris Bond             | +4,6           |
| Hedgefond             | PriorNilsson Idea            | +18,1          |
| Sverigefond           | SEB Sverigefond Småbolag C/R | +58,7          |
| Nordenfond            | DNB Grönt Norden             | +39,7          |
| Europafond            | Fidelity European Dynamic Gr | +39,7          |
| Nordamerikafond       | OdinFonderUSA                | +36,5          |
| Japanfond             | Jupiter Japan Select         | +31,9          |
| Tillväxtmarknadsfond  | Schroders Emerging Europe    | +36,7          |
| Globalfond            | OdinFonderGlobal             | +38,8          |
| Branschfond           | OPM - Listed Private Equity  | +48,4          |
| Nykomling             | TinFonder- Core Ny Teknik    | +30,7          |
| Fondbolag             | OdinFonder                   |                |

"Nordiska fondbolag ligger i topp 2019 och levererar såväl på sin hemmaplan som på de globala marknaderna. Det är en trend vi har sett under flera år och avspeglar sig i vinnarfonderna som nu koras. Nordiska aktörer leder även arbetet inom hållbarhet och klimatsmarta investeringar genom utveckling med framgångsrika resultat under såväl 2019 som de senaste åren", skriver Fondmarknaden.se.

Vinnarna inom samtliga kategorier består enbart av aktivt förvaltade fonder:

"Aktiva förvaltare har kunnat ta stora allokerings- och placeringsbeslut och gynnats av en stark fastighets- och tekniksektor samtidigt som man kunnat parera tunga indexförlorare som exempelvis banksektorn. Vi ser även att årets vinnare är mindre storleksmässigt och undviker därmed att bli "dolda" indexfonder", framkommer det.
