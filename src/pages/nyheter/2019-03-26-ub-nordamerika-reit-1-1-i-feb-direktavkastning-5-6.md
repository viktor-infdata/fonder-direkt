---
templateKey: blog-post
title: 'UB Nordamerika REIT: +1,1% i feb, direktavkastning 5,6%'
date: 2019-03-26T08:32:42.195Z
sponsored: true
featured: false
tags:
  - United Bankers AM
---
STOCKHOLM (Fonder Direkt) UB Nordamerika REIT, som investerar i REIT:s och aktier inom fastighetssektorn, avancerade 1,1 procent under februari i basvalutan euro. Därmed är uppgången 13,8 procent för januari och februari. I svenska kronor är motsvarande siffror 2,3 och 18,0 procent.

![Fondens avkastning sedan starten i december 2014. (Källa: UB AM)](/img/ub26mar.png)

<span class="image-caption">Fondens avkastning sedan starten i december 2014. (Källa: UB AM)</span>

UB Nordamerika REIT innehöll vid utgången av februari 80 innehav, varav 92 procent var REIT:s, samt hade en genomsnittlig direktavkastning i portföljen på 5,6 procent.



Sett till geografi utgör USA den största landvikten i fonden, med 78,2 procent av kapitalet, före Kanada (12,9) och Mexiko (5,2).



Premiumhotellägaren Host Hotels & Resorts har seglat upp på förstaplatsen (tillsammans med Brookfield Property Partners) bland fondens innehav, exponeringsmässigt. Det Maryland-baserade företaget äger 93 hotell, med totalt 52.119 rum globalt sett, enligt bolagets hemsida. Host Hotels & Resorts ingår i det amerikanska indexet S&P 500 och är störst bland logi-REITS:s. I företagets fastighetsportfölj märks hotellkedjorna Marriott och Hyatt som flitiga hyresgäster.

![UB Nordamerika REIT:s tio största positioner per den 28 februari. (Källa: UB AM)](/img/ub26mar2.png)

<span class="image-caption">UB Nordamerika REIT:s tio största positioner per den 28 februari. (Källa: UB AM)</span>
