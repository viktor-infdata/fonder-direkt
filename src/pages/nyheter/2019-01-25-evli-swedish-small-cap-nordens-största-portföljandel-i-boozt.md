---
templateKey: blog-post
title: 'Evli Swedish Small Cap: Nordens största portföljandel i Boozt'
date: 2019-01-25T08:55:07.058Z
sponsored: false
featured: false
tags:
  - Boozt
  - Evli
---
STOCKHOLM (Fonder Direkt) E-handelsbolaget Boozt stiger på fredagsförmiddagen dryga 20 procent på börsen, efter att bolaget aviserat en starkare avslutning på fjolåret än väntat.

Sett till nordiskt fondägande finns en avsaknad på fonder med större portföljviktningar mot Boozt. Evli Swedish Small Cap har med 3,0 procent störst exponering, följt av Fondsfinans Norden som har en portföljvikt på 2,5 procent. Den svenska fond med störst viktning är Lannebo Nordic Equities, vars innehav motsvarar 1,7 procent av fonden. Det visar data från Morningstar.

Bland dessa har Fondsfinans ökat sitt ägande i december. Övriga ägarförändringar som kan noteras under månaden är en minskning från Catella Fonder samt en ökning från Swedbank Robur. I detta fall är data hämtad från ägardatatjänsten Holdings.
