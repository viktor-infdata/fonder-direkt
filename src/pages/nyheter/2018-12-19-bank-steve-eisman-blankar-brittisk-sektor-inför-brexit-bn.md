---
templateKey: blog-post
title: 'Bank: Steve Eisman blankar brittisk sektor inför brexit - BN'
date: 2018-11-05T11:55:23.393Z
sponsored: false
featured: false
tags:
  - Steve Eisman
---
STOCKHOLM (Fonder Direkt) Neuberger Berman-förvaltaren Steve Eisman, via boken Big Short känd för att ha förutspått subprime-krisen, har nu blankat två stycken brittiska banker på förväntningar om att Storbritannien lämnar EU utan ett avtal.

Det framhöll investeraren på en konferens i Dubai i söndags, rapporterar Bloomberg News.

"Jag kortar två brittiska aktier, men jag har screenat runt 50 stycken och kommer kanske korta samtliga 50 om jag tror att Jeremy Corbyn kommer att bli premiärminister", sade han.

Steve Eisman bedömer att den brittiska regeringen kommer att acceptera ett utträde ur EU men att parlamentet sedan kan förväntas avvisa brexit-avtalet. Han går dock inte in exakt på vilka två brittiska finansbolag som han nu har blankat.

Steve Eisman anslöt till kapitalförvaltaren Neuberger Berman som Managing Director och portföljförvaltare 2014.
