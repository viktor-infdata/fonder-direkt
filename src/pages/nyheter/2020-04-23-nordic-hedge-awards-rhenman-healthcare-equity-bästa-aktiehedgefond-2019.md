---
templateKey: blog-post
title: 'Nordic Hedge Awards: Rhenman Healthcare Equity bästa aktiehedgefond 2019'
date: 2020-04-23T09:54:39.109Z
sponsored: false
featured: false
tags:
  - Fonder
---
STOCKHOLM (Fonder Direkt) Förvaltarna Henrik Rhenman och Susanna Urdmarks aktiehedgefond Rhenman Healthcare Equity L/S har utsetts till bästa nordiska aktiehedgefond 2019, före Accendo Capital och PriorNilsson Idea.

Fonden lyckades även kamma hem en tredjeplats i den sammantagna bedömningen för bästa nordiska hedgefond 2019 samt en första plats för avkastning sett till 36 månader.

Det framgår av nyhets- och dataportalen Hedge Nordics annonsering av vinnarna i Nordic Hedge Awards 2019, som lyfter fram "de bästa och mest lovande nordiska hedgefonderna, som lyckas bibehålla höga nivåer av absolut och riskjusterad avkastning över en längre tidsperiod".

Följande fonder tog hem segern i respektive kategori:

<!--StartFragment-->

| **Kategori**          | **Fond**                      |
| --------------------- | ----------------------------- |
| Aktiehedgefond        | Rhenman Healthcare Equity L/S |
| Fond-i-hedgefond      | Atlant Multi Strategy         |
| Terminer/CTA          | IPM Systematic Currency Fund  |
| Räntefond             | Asgard Fixed Income Fund      |
| Multistrategi         | Ress Life Investments         |
| Nykomling             | HP Hedge Fixed Income         |
| Avkastning 12 månader | Alcur Select                  |
| Avkastning 36 månader | Rhenman Healthcare Equity L/S |
| Avkastning 60 månader | Accendo Capital               |
| Sammantaget           | Ress Life Investment          |

<!--EndFragment-->
Vinnarna i Nordic Hedge Awards utses genom en trestegsprocess som inleds med en filtrering där hänsyn tas till faktorer som absolut, relativ och riskjusterad avkastning på kort och lägre sikt.

I ett andra led betygsätter en jury bestående av branschproffs de framfiltrerade fonderna, varpå de kvantitativa och kvalitativa poängen slutligen sammanvägs till ett slutresultat, enligt Hedge Nordic.