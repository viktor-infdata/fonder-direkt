---
templateKey: blog-post
title: 'Fjärde AP-fonden: Flaggar upp i Sagax'
date: 2020-05-06T06:15:51.947Z
sponsored: false
featured: false
tags:
  - Fonder
---
STOCKHOLM (Fonder Direkt) Fjärde AP-fonden har ökat sitt innehav i fastighetsbolaget Sagax till 5,2 procent av kapital och 3,4 procent av rösterna.

Det framgår av ett flaggningsmeddelande med den 4 maj som transaktionsdatum, med anledning av att gränsvärdet för antal aktier nu överstiger 5 procent.

Fjärde AP-fonden hade 4,5 procent av kapitalet och 2,95 procent av rösterna i fastighetsbolaget den 31 mars, enligt ägardatatjänsten Holdings. Det är första gången som Fjärde AP-fondens ägande överstiger 5 procent, sedan fondbolaget dök upp i ägarlistan i slutet av 2014.