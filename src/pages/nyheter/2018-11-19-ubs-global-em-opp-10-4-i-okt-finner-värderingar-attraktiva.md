---
templateKey: blog-post
title: 'UBS Global EM Opp: -10,4% i okt, finner värderingar attraktiva'
date: 2018-11-19T15:07:12.035Z
sponsored: true
featured: false
tags:
  - UBS
---
STOCKHOLM (Fonder Direkt) En "perfekt storm" drog in över tillväxt- och asiatiska marknader i oktober efter svaghet i USA tillsammans med stigande räntor och oro över Kina. Aktiefonden UBS Global Emerging Markets Opportunity Fund tyngdes under månaden av innehav i kinesiska, koreanska och taiwanesiska teknikinnehav, tillsammans med innehav i konsumentsektorer.

Det skriver förvaltarteamet Geoffrey Wong, Urs Antonioli och Projit Chatterjee, i en månadskommentar för oktober.

Avkastning för UBS Global Emerging Markets Opportunity Fund och dess jämförelseindex (MSCI EM NR USD) under månaden och sedan årsskiftet (SÅ). Basvaluta samt omräknat till svenska kronor, i procent:

```
           Oktober (USD)  SÅ      Oktober (SEK)  SÅ            

Fond       -10,4          -20,1   -7,9           -10,8         
Jmf-index  -8,7           -15,7   -6,2           -5,9
```

![Sedan starten i januari 2010, per den 31 oktober i basvalutan dollar. (Källa: UBS AM)](/img/62.png)

<span class="image-caption">Sedan starten i januari 2010, per den 31 oktober i basvalutan dollar. (Källa: UBS AM)</span>

Fondens bästa bidragsgivare till utvecklingen under månaden var innehavet i den brasilianska banken Bradesco, som enligt förvaltarna drogs med av börsrallyt efter framröstningen av den marknadsvänliga presidentkandidaten Jair Bolsonaro. Innehavet i det kinesiska utbildningsbolaget Tal Education återhämtade sig en aning under månaden från tidigare nedgångar, skriver förvaltarna.

Bland de sämsta bidragsgivarna återfanns det sydafrikanska investmentbolaget Naspers och det kinesiska internetkonglomeratet Tencent som fortsatte ned i oktober, skriver förvaltarteamet. Ytterligare sänken i portföljen var Samsung och Taiwan Semiconductor, som drabbades av den globala marknadskorrektionen bland halvledarbolagsaktier, fortsätter förvaltarna. Förvaltarteamet belyser vidare att innehavet i Brilliance China Auto utvecklades negativt till följd av en nedjusterad vinstprognos efter att BMW ökat sin andel i bolagens joint venture.

![Fondens tio största innehav per den 31 okt 2018. (Källa: UBS AM)](/img/63.png)

<span class="image-caption">Fondens tio största innehav per den 31 okt 2018. (Källa: UBS AM)</span>

Förvaltarna menar att den mångåriga positiva cykeln på tillväxtmarknader har mer att hämta, om än den eskalerade handelskonflikten har ökat risknivån runt en ekonomisk återhämtning. Den ökade risken till trots, anser förvaltarna att värderingarna ligger stabilt i ett attraktivt läge, och noterar intressanta möjligheter inom konsument-, IT/internet- samt finansiella sektorer.
