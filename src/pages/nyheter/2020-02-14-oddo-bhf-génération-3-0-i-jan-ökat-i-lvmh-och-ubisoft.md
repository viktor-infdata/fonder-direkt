---
templateKey: blog-post
title: 'ODDO BHF Génération: -3,0% i jan, ökat i LVMH och Ubisoft'
date: 2020-02-14T10:59:15.424Z
sponsored: true
featured: false
tags:
  - ODDO BHF
---
STOCKHOLM (Fonder Direkt) Aktiefonden ODDO BHF Génération tappade 3,0 procent i januari sett till basvalutan euro, samtidigt som jämförelseindex (MSCI EMU Net Return EUR Index) föll med 1,7 procent.

Det framgår av en månadsrapport signerad fondförvaltarna Emmanuel Chapuis, Guillaume Delorme, Javier Gomez Rodriguez och François-Régis Breuil. De konstaterar att marknaden hade glömt bort att förvänta sig det oväntade, vilket i detta fall var utbrottet av det smittsamma coronaviruset som har blivit en global hälsorisk.

![](/img/generation.png)

*Tioårsgrafer för fonden (turkos) och jämförelseindex (blå). (Källa: ODDO BHF AM SAS)*

**Viruset rubbat tidigare positivt sentiment**

Bortsett från viruset uppger förvaltarna att 2020 fick en flygande start, då trender från förra året fortsatte in i januari.

"USA och Kina hade precis signerat ett fas-ett-handelsavtal. Ekonomiska indikatorer under föregående veckor gav vid handen att en återgång till tillväxt i Europa fanns på horisonten, med förbättrade PMI-siffror för industrin i olika regioner i världen", skriver de.

Men sedan kom alltså coronaviruset att till stor del dominera stämningsläget på finansmarknaderna. Förvaltarna pekar på det faktum att kinesiska städer med miljontals invånare har satts i karantän samt utbredd misstro bland kinesiska invånare, som skäl att frukta omfattande affärsstörningar i Kina och ett sammanbrott för leverantörskedjor för stora industri- och teknologibolag i väst.

**Tuff månad för cykliska aktier**

Detta oväntade nya hot uppges ge ekon från SARS-utbrottet 2003 och ha utlöst oro över riskfyllda och cykliska tillgångar. Banker och just cykliska sektorer såsom råvaror och personvagnar tappade mellan 5 och 10 procent på börsen under månaden, meddelar förvaltarna. Det var samtidigt bara de mest defensiva och inhemska sektorerna, såsom fastigheter, samhällsnytta och hälsovård, som klarade sig undan nedgångar, lägger de till.

**Justerat portfölj till förmån för bland annat LVMH och Ubisoft**

Förvaltarna konstaterar att fonden i denna kontext underpresterade sitt jämförelseindex. Bäst presterade innehaven Ubisoft, H&M, Merck, Knorr Bremse, Dassault Systèmes, Fresenius Medical Care, Solutions 30, Téléperformance samt Roche.

Sämre gick det för följande aktier, vars utveckling slog mot avkastningen: Cineworld, Maersk, Ipsen, Sodexo, Faurecia, Aperam, Volkswagen, Ericsson, Bouygues samt AB Inbev.

Fonden reducerade under månaden sina innehav i Easyjet, Sopra, Grifols, Michelin och Richemont. Detta för att istället öka på sina innehav i LVMH, Ubisoft, Keyword Studios och Santander, enligt rapporten.

Portföljens övergripande ESG-rating uppges vara högre än den samma för jämförelsekategorin.

![](/img/generation2.png)

*ODDO BHF Générations tio största innehav bland totalt 53 stycken. Per den 31 januari. (Källa: ODDO BHF AM SAS)*
