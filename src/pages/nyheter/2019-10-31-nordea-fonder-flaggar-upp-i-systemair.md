---
templateKey: blog-post
title: 'Nordea Fonder: Flaggar upp i Systemair'
date: 2019-10-31T15:22:01.237Z
sponsored: false
featured: false
tags:
  - Fonder
---
STOCKHOLM (Fonder Direkt) Nordea Fonder har ökat sitt innehav i ventilationsföretaget Systemair till 6,1 procent av kapitalet, genom köp av 1,3 miljoner aktier.

Det framgår av ett flaggningsmeddelande, med anledning av att gränsvärdet för antal aktier nu överstiger 5 procent.

Data från Holdings visar att Nordea Fonder inte har ägt en sådan stor andel av kapitalet sedan mitten av 2013, en andel som sedan succesivt minskat fram tills nu.

Nu har fondbolaget alltså utökat sin ägarandel markant, per den 30 september ägde Nordea Fonder 3,4 procent av kapitalet och rösterna.
