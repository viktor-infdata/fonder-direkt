---
templateKey: blog-post
title: "Franklin Templeton: Fullbordar förvärv Legg Mason, kombinerat förvaltat
  kapital 1.400 mdr usd"
date: 2020-08-03T09:10:42.416Z
sponsored: false
featured: false
tags:
  - Franklin Templeton
  - Legg Mason
---
STOCKHOLM (Fonder Direkt) Kapitalförvaltaren Franklin Templeton har slutfört sitt förvärv av sektorkollegan Legg Mason, en transaktion som blev känd i februari och har en prislapp på 6,5 miljarder dollar.

Det framgår av ett pressmeddelande från Franklin Templeton.

Den kombinerade organisationen etablerar förvaltaren som en av världens största oberoende specialiserade investeringsförvaltaren, med ett förvaltat kapital på 1.400 miljarder dollar (motsvarande cirka 12.300 miljarder svenska kronor), enligt Franklin Templeton.

"Enormt mycket har hänt sedan vi annonserade förvärvet i mitten av februari, men det strategiska motivet för denna kraftfulla kombination har bara stärkts. Förvärvet öppnar betydande värde- och tillväxtmöjligheter drivet av större skala, mångfald och balans över investeringsstrategier, distributionskanaler och geografier", kommenterar Franklin Templetons vd Jenny Johnson i pressmeddelandet.

Med förvärvet uppges Franklin Templeton tillföras ökat ledarskap och styrka inom räntor, aktier och alternativa strategier, samt ökad kapacitet inom multitillgångsstrategier.

Förvaltaren framhåller att man inte planerar några förändringar för Legg Masons förvaltningsstrategier, som nu kommer att dra nytta av Franklin Templetons globala infrastruktur och pågående investeringar i teknologi och innovation.