---
templateKey: blog-post
title: 'Fonder: Avanza lanserar aktieindexfond tillväxtmarknader'
date: 2019-03-29T08:25:55.912Z
sponsored: false
featured: false
tags:
  - Avanza
---
STOCKHOLM (Fonder Direkt) Avanza har lanserat indexfonden Avanza Emerging Markets, med en årlig förvaltningsavgift på 0,15 procent och en total årlig kostnad på 0,29 procent.



Det skriver nätbanken i ett pressmeddelande.



"Det är hälften av kostnaden jämfört med snittet för en motsvarande fond, och gör Avanza Emerging Markets till Sveriges billigaste* tillväxtmarknadsfond för privatpersoner", enligt Avanza, som hänvisar till data från Morningstar Direct.



Avanzas vd Rikard Josefson ser den nya fonden som ett välkommet komplement till Avanza Global, som lanserades i augusti 2018.



"Låga avgifter är viktigt för utvecklingen av det långsiktiga sparandet, liksom att sprida sina risker. /…/ Vi vill få fler att engagera sig i sitt sparande genom att förenkla och förbättra för våra kunder. Vår nya fond gör det nu både billigare och enklare att nå världens tillväxtmarknader såsom Kina, Sydkorea och Brasilien", säger Rikard Josefson.



Avanza Emerging Markets är likt Avanza Global en matarfond och är en del i ett samarbete mellan Avanza och fondförvaltaren Amundi. Fonden investerar i indexfonden Amundi Index MSCI Emerging Markets, som i sin tur följer MSCI Emerging Markets Index.
