---
templateKey: blog-post
title: 'Core Ny Teknik: THQ och Evolution Gaming första innehaven'
date: 2019-02-06T12:18:48.341Z
sponsored: false
featured: false
tags:
  - Core Ny Teknik
---
STOCKHOLM (Fonder Direkt) Aktiefonden Core Ny Teknik, som lanserades av Carl Armfelts och Erik Sprinchorns nystartade bolag TIN Fonder tidigare i veckan, har köpt aktier i Evolution Gaming och THQ.



Det sade förvaltaren Carl Armfelt när han besökte EFN:s Börslunch på onsdagen.



Core Ny Teknik har införskaffat 30 innehav och fondens två första köp gjordes i måndags och avsåg alltså gamingbolaget THQ Nordic och spelbolagsunderleverantören Evolution Gaming. THQ Nordic var först in i portföljen, och det "av ett principskäl".



"Vår vision är att nordiska börser är ett bra långsiktigt hem för duktiga entreprenörer, och vi tycker att Lars Wingefors kanske är det bästa exemplet på hur långt det kan komma på svensk och nordisk börs. /…/ Vi tycker att Lars Wingefors lite representerarar det vi står för", sade Carl Armfelt.



Core Ny Teknik investerar långsiktigt i små- och medelstora teknik- och innovationsinriktade bolag, främst i Norden. Huvudfokus är mjukvara, hälsa och digitala varumärken. Antal innehav i fonden är tänkt att uppgå till 45-60.
