---
templateKey: blog-post
title: 'Andra AP-fonden: Säljer av tobak- och kärnvapeninnehav'
date: 2019-06-04T07:56:05.307Z
sponsored: false
featured: false
tags:
  - Andra AP-fonden
---
STOCKHOLM (Fonder Direkt) Den statliga pensionsfonden Andra AP-fonden "avinvesterar" i cirka 60 tobaksbolag samt i bolag relaterade till underhåll och modernisering av kärnvapensystem.



Det skriver pensionsfonden i ett pressmeddelande.



Manövern uppges vara ett led i Andra AP-fondens hållbarhetsambition, och mer konkret avyttras innehaven "med stöd i de reviderade lagreglerna för AP-fonderna avseende föredömlig förvaltning".



Vad gäller tobaksinvesteringar meddelar Andra AP-fonden att försäljningarna stödjer syftet med konventionen för tobakskontroll, som går ut på att kraftigt minska tobakskonsumtionen och tobaksrökningens skadliga effekter.



När det kommer till kärnvapensystem hänvisar fonden till icke-spridningsavtalet för kärnvapen (NPT), vilket har målet att kärnvapen ska avskaffas från samtliga länder på lång sikt.
