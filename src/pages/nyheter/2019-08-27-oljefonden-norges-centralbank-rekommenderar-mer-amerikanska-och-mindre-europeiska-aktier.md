---
templateKey: blog-post
title: >-
  Oljefonden: Norges centralbank rekommenderar mer amerikanska och mindre
  europeiska aktier
date: 2019-08-27T10:53:23.953Z
sponsored: false
featured: false
tags:
  - Norska oljefonden
---
STOCKHOLM (Fonder Direkt) Norska oljefonden bör minska sitt ägande av europeiska aktier, till förmån för mer amerikanska aktier.



Det skriver Nyhetsbyrån Direkt med hänvisning till en rekommendation från den norska centralbanken Norges Bank, som förvaltar fonden.



Oljefonden, som officiellt heter Statens pensjonsfond utland, har traditionellt haft en övervikt av europeiska aktier med motiveringen att Norge handlar mest med dessa marknader. Men centralbanken anser inte att detta längre är nödvändigt och man vill i stället att portföljen bättre ska spegla den tillgängliga poolen av investeringar.



"Bankens råd är att den geografiska fördelningen bör justeras vidare i riktning mot free float-justerade marknadsvikter genom att öka fördelningen av aktier i Nordamerika och minska fördelningen av aktier inom utvecklade marknader i Europa", skriver banken i ett remissvar till landets finansdepartement.
