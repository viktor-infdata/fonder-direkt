---
templateKey: blog-post
title: 'UB EM Frontier Real Assets: -1,1% i november, viktat ned i Mexiko'
date: 2019-12-12T15:19:23.979Z
sponsored: true
featured: false
tags:
  - UB AM
---
STOCKHOLM (Fonder Direkt) Realtillgångsfonden UB EM Frontier Real Assets tappade 1,1 procent i november i basvalutan euro, vilket var sämre än MSCI:s tillväxtmarknadsindex som steg 1,1 procent.



Det framgår av en månadsrapport från fondförvaltarna Aki Kostiander och Pekka Niemelä.



I svenska kronor backade fonden 3,0 procent i november och har därmed avancerat med 15,8 procent hittills i år.



![UB EM Frontier Real Assets utveckling sedan lansering i slutet av maj 2018. (Källa: United Bankers AM)](/img/ub-frontier1.png "UB EM Frontier Real Assets utveckling sedan lansering i slutet av maj 2018. (Källa: United Bankers AM)")

_UB EM Frontier Real Assets utveckling sedan lansering i slutet av maj 2018. (Källa: United Bankers AM)_



Både Ryssland och Mexiko hade bra månader sett till aktiemarknaden, med en avkastning på 5 respektive 2 procent. Desto tyngre gick det för Indonesien som tappade 9 procent, konstaterar förvaltarna.



Aki Kostiander och Pekka Niemelä påpekar i rapporten att de har balanserat om fonden under månaden och viktat ner ett par mexikanska REIT och infrastrukturbolag då de i och med sin starka utveckling fick en större viktning i portföljen.



Sett till geografi hade UB EM Frontier Real Assets vid utgången av november störst portföljandelar i Mexiko, med 18,3 procent av kapitalet, Filippinerna (15,2), Thailand (11,6), Malaysia (9,6) och Indonesien (8,9).



Fondens framåtblickande aggregerade direktavkastning ligger på 4,2 procent, medan motsvarande procentsats för tillväxtmarknadsaktieindexet MSCI Emerging Markets uppgår till 3,2, enligt rapporten. Vid början av året var motsvarande siffror 4,2 procent och 3,4 procent.

![Fondens tio största innehav per den 30 november. (Källa: United Bankers AM)](/img/ub-frontier.png "Fondens tio största innehav per den 30 november. (Källa: United Bankers AM)")

_Fondens tio största innehav per den 30 november. (Källa: United Bankers AM)_
