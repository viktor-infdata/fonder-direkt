---
templateKey: blog-post
title: 'Fonder: Världens största olje-ETF säljer alla juni-kontrakt'
date: 2020-04-28T06:52:02.988Z
sponsored: false
featured: false
tags:
  - Fonder
---
STOCKHOLM (Fonder Direkt) Den amerikanska WTI-oljan föll på måndagen efter att världens största olje-ETF sagt att den kommer att sälja alla korta kontrakt med leverans i juni innan slutet av april, det skrev Nyhetsbyrån Direkt på måndagen.

Världens största olje-ETF, United States Oil Fund, sade på måndagen att den avser att sälja alla sina junikontrakt, vilket utgör 20 procent av portföljen, över en fyradagarsperiod.

United States Oil Funds strategi går ut på att rulla sina kontrakt för att undvika att få fysiska leveranser av olja, något som en del ansåg låg bakom de stora prisfallen i olja som skönjdes förra veckan.

WTI-oljan backade från nivåer omkring 14 dollar per fat till omkring 12:50 dollar per fat under måndagseftermiddagen. På tisdagsmorgonen hade priset fallit tillbaka ännu en bit till drygt 11:20 dollar per fat.