---
templateKey: blog-post
title: "Avanza: Fondsparare fortsätter köpa Sverigefond"
date: 2020-09-29T06:53:57.581Z
sponsored: false
featured: false
tags:
  - Avanza
---
<!--StartFragment-->

STOCKHOLM (Fonder Direkt) Nätbanken Avanzas kunder nettoköpte fonder för sjätte månaden i rad och trots vinsthemtagningar i teknikaktier och oro för en andra coronavåg har världens börser fortsatt att stiga senaste månaden. Etta på köplistan var återigen Sverigefonder.

Det framgår av ett pressmeddelande med kommentar från sparekonomen Johanna Kull.

Avanzas sparare gjorde 67 500 fondaffärer per dag i september. vilket är 32 procent fler än i fjol, framkommer det.

"Stockholmsbörsen har presterat bra och tillhör de bäst utvecklade börserna senaste månaden. Sverigefonderna är också månadens klart mest köpta fonder och fyra av tio fondkronor går till just Sverigefonder. Här väljer spararna primärt billiga indexfonder eller aktivt förvaltade Sverigefonder som fokuserar på små- och medelstora bolag", säger Johanna Kull.

|                  |                   |
| ---------------- | ----------------- |
| **Mest köpta**   | **Mest sålda**    |
| Sverigefonder    | Ädelmetallsfonder |
| Teknikfonder     | Europafonder      |
| Globalfonder     | Läkemedelsfonder  |
| Fastighetsfonder | Rysslandsfonder   |
| Blandfonder      | Östeuropafonder   |

Utöver Sverigefonder köpte spararna även teknikfonder, som tog sig in på en andra plats.

"Stora globala investerare har under månaden minskat sin exponering mot teknik något och det har skett en försiktig sektorrotation till mer cykliska industribolag. Det är ingen trend som märks av bland privatspararna. Tre av månadens sex mest köpta fonder är teknikfonder", säger sparekonomen.

Tuffare var det för fonder som investerar i guld och silver, några som fick många nya sparare under sommaren när guldpriset nådde en ny rekordnivå. Guldpriset har sedan dess backat, vilket fått spararna intresse att svalna, menar Johanna Kull.

<!--EndFragment-->