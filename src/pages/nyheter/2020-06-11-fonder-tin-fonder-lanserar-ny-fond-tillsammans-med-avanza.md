---
templateKey: blog-post
title: "Fonder: Tin Fonder lanserar ny fond tillsammans med Avanza"
date: 2020-06-11T08:29:40.224Z
sponsored: false
featured: false
tags:
  - Fonder
---
STOCKHOLM (Fonder Direkt) Tin Fonder lanserar fonden Tin World Tech i ett samarbete med Avanza. Det framgår av fondbolagets hemsida.

Fonden investerar globalt i teknikdriven tillväxt. Fokus är på medelstora bolag inom teknik, hälsa och hållbarhet, framkommer det.

"I och med ett unikt samarbete finns nu fonden att köpa hos Avanza under namnet Avanza World Tech by Tin", skriver fondbolaget.

Förvaltningsavgiften i den nya fonden kommer att vara 1,25 procent om den köps via Avanzas plattform. Hur denna kaka delas mellan TIN och Avanza avslöjas inte men typiskt sett brukar den delas ungefär lika mellan fondbolag och Avanza, skriver Di.