---
templateKey: blog-post
title: 'Fonder: Ebay påbörjar omorganisation med Elliott, Starboard'
date: 2019-03-01T13:21:48.963Z
sponsored: false
featured: false
tags:
  - Elliott
  - Starboard
---
STOCKHOLM (Fonder Direkt) E-handelskoncernen Ebay gör om sin bolagsstruktur och påbörjar en granskning av bolagets portfölj.



Det skriver Nyhetsbyrån Direkt med hänvisning till ett pressmeddelande från Ebay.



Flera hedgefonder och aktivistinvesterare, bland annat Elliott Capital och Starboard, har uppmanat Ebay att genomföra omstruktureringsåtgärder för att slimma portföljen och städa upp i bolagets plattformar för att öka lönsamheten.



Samtidigt aviseras att underhållningsproducenten Marvells vd Matt Murphy och Elliotts fondchef Jesse Cohn väljs in i styrelsen.



Aktivistfonden Elliot, som äger strax över 4 procent av e-handelsjätten Ebay, skrev i slutet av januari i ett öppet brev att det fanns stora mervärden att hämta för Ebay med potential att driva upp värdet på bolagets aktie med 75-100 procent.



Sedan dess har aktien stigit drygt 20 procent.
