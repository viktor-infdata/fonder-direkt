---
templateKey: blog-post
title: 'Swedbank Robur: Införlivar rollen CIO, Erik Andersson utsedd'
date: 2018-11-05T11:59:00.698Z
sponsored: false
featured: false
tags:
  - Swedbank
---
STOCKHOLM (Fonder Direkt) Swedbank Robur har utsett Erik Andersson till Chief Investment Officer (CIO), en roll som skapats som ett led i Swedbank Roburs nya organisationsstruktur.

Det skriver Swedbank Robur i ett pressmeddelande, där det framgår att Erik Andersson även kommer ingå i ledningsgruppen.

Syftet med den nya organisationsstrukturen uppges vara att uppnå visionen om att Swedbank Robur ska bli världsledande inom hållbart värdeskapande snabbare.

Erik Andersson, som tillträdde sin nya roll den 1 november, kommer senast från tjänsten Deputy Head of Equities och Head of Global Equities, och har sedan 2010 haft flera seniora roller på Swedbank Robur, framgår det.

"Erik är en omvittnat kompetent och erfaren person med goda ledaregenskaper och förmåga att bygga starka team och effektiva samarbeten. Jag är därför väldigt glad över att välkomna honom till ledningsgruppen och till den nya rollen som CIO", säger Swedbank Roburs vd Liza Jonson och fortsätter:

"Vi fortsätter arbetet med att rusta Swedbank Robur för framtiden, i det arbetet får Erik en nyckelroll. Vårt mål är att vara världsledande på långsiktigt värdeskapande och hållbarhet, med Sveriges nöjdaste kunder".
