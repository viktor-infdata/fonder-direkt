---
templateKey: blog-post
title: 'Swedbank Robur: De ersätter Sprinchorn och Armfelts, åtminstone tillfälligt'
date: 2018-11-22T13:42:04.829Z
sponsored: false
featured: false
tags:
  - Swedbank
---
STOCKHOLM (Fonder Direkt) Ingemar Syhrén och Johan Söderström har lagts till som nya förvaltare för aktiefonden Swedbank Robur Ny Teknik.



Det framgår av en uppdatering i investeringsanalystjänsten Morningstars databas. Vidare framgår att Carl-Fredrik Lorenius och Stefan Sundblom tillkommit för fonden Småbolagsfond Norden, samtidigt som den sistnämnde tillsammans med Ian Raftell nu också förvaltar Småbolagsfond Sverige. Även för fonden Microcap har förvaltarteamet uppdaterats, och här står nu Henrik Carlman och nämnde Stefan Sundblom, som är aktiechef på Swedbank Robur, som förvaltare.

Förändringarna sker i kölvattnet av förvaltarduon Erik Sprinchorn och Carl Armfelts avhopp från Swedbank Robur, som aviserades via ett pressmeddelande i oktober.

Erik Sprinchorn och Carl Armfelts uppgavs vara på väg att lämna Robur "under hösten", för att starta egen verksamhet. De fonder som påverkas är ovan nämnda, alltså Ny Teknik, Småbolagsfond Norden, Småbolagsfond Sverige samt Microcap.

De sex som tagit över fonderna återfinns samtliga inom förvaltarorganisationen sedan tidigare, och att döma av Roburs pressmeddelande i oktober kan det tyda på att förvaltarlistan kommer uppdateras igen framöver.

Robur skrev då att de berörda fonderna under en övergångsperiod skulle ta hjälp av andra förvaltarteam inom Robur, samt att en rekryteringsprocess för att hitta de bästa långsiktiga lösningarna hade inletts.
