---
templateKey: blog-post
title: "Skagen Fonder: Belönas med höga betyg för sitt hållbarhetsarbete"
date: 2020-08-18T13:17:20.478Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Skagen Fonder har fått höga betyg från den FN-stödda, oberoende organisationen Principles for Responsible Investing, PRI, för fondernas hållbarhetsarbete, framkommer det på Skagen Fonders hemsida.

Det högsta betyget som organisationen ger ut är A+, ett betyg som förvaltaren kammade hem i kategorin Strategi och bolagsstyrning. I kategorierna Noterade aktier - införlivande samt Noterade aktier - aktivt ägarskap belönades Skagen fonder med betyget A. Skagens betyg är högre eller i linje med medianen i jämförelsegruppen, framkommer det.

"Vår årliga utvärdering från PRI är en väldigt viktig komponent i vårt arbete för att stadigt förbättra vårt hållbarhetsramverk. Och även om vi naturligtvis är nöjda över ett högt score, så fokuserar vi på vägen vidare", kommenterar Skagens hållbarhetsspecialist Sondre Myge Haugland.