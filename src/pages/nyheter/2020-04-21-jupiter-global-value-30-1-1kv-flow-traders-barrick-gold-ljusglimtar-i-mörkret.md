---
templateKey: blog-post
title: >-
  Jupiter Global Value: -30,1% 1kv, Flow Traders & Barrick Gold ljusglimtar i
  mörkret
date: 2020-04-21T12:52:59.214Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Aktiefonden Jupiter Global Value tappade 30,1 procent under det första kvartalet 2020. Fondens jämförelseindex (MSCI AC World) backade under samma tidsperiod med 21,3 procent. Siffrorna gäller i fondens basvaluta amerikanska dollar.

Det framgår av en kvartalskommentar från fondförvaltarna Ben Whitmore och Dermot Murphy.

![](/img/value.png)

*Jupiter Global Values utveckling senaste fem åren samt jämförelseindex MSCI AC World (Källa: Jupiter AM)*

Kvartalets resultat tyngdes främst av mars, i likhet med börserna som helhet, meddelar förvaltarna. Innehav som nämns som sämsta bidragsgivare var AIB Group, WPP, Barclays, Harley Davidson, H&R Block och Standard Chartered.

"Under ett exceptionellt tufft kvartal, inte bara för fondens strategi utan för marknader rent generellt, så fanns det även några ljuspunkter", skriver Ben Whitmore och Dermot Murphy och lyfter fram bland annat Flow Traders som gynnades av marknadsvolatiliteten.

Barrick Gold hade också ett bra kvartal då investerare sökte efter guld som en trygg hamn i de högst osäkra tiderna, meddelar förvaltarduon. Utöver dessa två innehav påpekar förvaltarna dock att listan över de bästa presterande innehaven dominerades av japanska aktieinnehav, såsom Maeda Road Construction och Dai Dan.

**Gått igenom investeringscase för samtliga innehav**

Förvaltarna påpekar att det är av vikt att se till att fonden investerat i bra värdeaktier och inte dåliga.

"När denna kris utvecklades på allvar gick vi därmed tillbaka till investeringscaset för varje innehav i portföljen och såg till att vi har investerat i bolag med låga värderingar, bra balansräkningar och med en möjlighet att överleva", skriver förvaltarduon.

Vid stressade tillfällen är det första alternativet för bolag att överleva att luta sig tillbaka mot sin likviditet, och förvaltarna påpekar att fonden alltid lagt stor vikt vid just styrkan på bolagens balansräkning.

"Vi vill ha bolag som inte behöver ropa på sina aktieägare att slänga in mer pengar. Om bolag inte har kassa, då kommer deras konkurrenter ha möjlighet till ett övertag när saker och ting förbättras. Dessa bolag har större chans att hålla sig över ytan och komma tillbaka starkare", resonerar Ben Whitmore och Dermot Murphy.