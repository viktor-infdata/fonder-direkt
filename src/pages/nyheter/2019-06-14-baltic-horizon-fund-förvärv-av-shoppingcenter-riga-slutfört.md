---
templateKey: blog-post
title: 'Baltic Horizon Fund: Förvärv av shoppingcenter Riga slutfört'
date: 2019-06-14T09:01:09.911Z
sponsored: true
featured: false
tags:
  - Baltic Horizon Fund
---
STOCKHOLM (Fonder Direkt) Den börshandlade fastighetsfonden Baltic Horizon Fund har slutfört det tidigare kommunicerade förvärvet av Tampere Invest SIA, som äger shoppingcentret Galerija Centrs i Riga.



Det framgår av ett pressmeddelande.



Förvärvet genomförs tillsammans med det norska fastighetsbolaget Linstow AS, som kommer att teckna fondandelar i Baltic Horizon för 4 miljoner euro som en del av transaktionen.



Köpesumman för 100 procent av ägarbolaget Tampere Invest SIA uppgår till 75 miljoner euro och motsvarar en direktavkastningsnivå för Galerija Centrs om cirka 6,7 procent.



Den förvärvade fastigheten är centralt belägen i Riga (gamla stan), består av två byggnader, och har en uthyrningsbas yta om 20.073 kvadratmeter, skriver Baltic Horizon. Hyresgäster inkluderar H&M, Rimi, Massimo Dutti, Lindex, Gant och Marc O'Polo. De två byggnaderna är fem våningar höga och den översta våningen inhyser ett hälsovårdscenter, en skönhetssalong och en träningsanläggning, framgår av pressmeddelandet.



Emissionen och listningen av Lindows fondandelar i Baltic Horizon förväntas ske i juli 2019.
