---
templateKey: blog-post
title: 'AP-fonderna: Brasilieninvesteringar bör utvärderas - Bolund'
date: 2019-08-27T14:28:09.439Z
sponsored: false
featured: false
tags:
  - AP-fonderna
---
STOCKHOLM (Fonder Direkt) Finansmarknadsminister Per Bolund (MP) vill att de statliga AP-fondernas investeringar i Sydamerika och Brasilien ska utvärderas, i spåren av bränder och skogsskövling i Amazonas.



Det rapporterar Dagens Nyheter.



"Bränderna som nu rasar i Amazonas väcker frågor kring de investeringar som görs i Sydamerika. Nu när vi ska göra en utvärdering av AP-fondernas verksamhet planerar vi att ha fokus på hur de nya placeringsreglerna efterlevs i praktiken, då också kopplat till investeringar i verksamheter som kan bidra till skogsskövlingen", säger Per Bolund till tidningen.



Finansmarknadsministern riktar vidare kritik mot Brasiliens Jair Bolsonaro-ledda regering för att inte ta sitt ansvar gällande åtagandena i Parisavtalet, något som uppges vara en anledning till att se över hur svenska investeringar kan påverka.
