---
templateKey: blog-post
title: ' Lampert tänker inte rädda varuhuskedjan - WSJ'
date: 2018-10-11T09:30:38.927Z
sponsored: false
featured: false
tags:
  - WSJ
---
STOCKHOLM (Fonder Direkt) Hedgefondförvaltaren Edward Lampert, som även är vd och styrelseordförande i krisdrabbade Sears, kommer inte att rädda bolaget den här gången. Det skriver Wall Street Journal med hänvisning till anonyma källor.

Edward Lampert har vid flera tidigare tillfällen gett Sears kortfristiga lån, men han uppges inte ha några planer på att hjälpa till med de 134 miljoner dollar varuhuskedjan behöver betala till långivare på måndag i nästa vecka.

Enligt källorna valde styrelsen i Sears att inte gå vidare med Edward Lamperts förslag om att sälja varumärket Kenmore till honom, sedan det stått klart att vd:ns mer omfattande omstruktureringsplan inte fick kreditgivarnas stöd.

Edward Lampert är grundare, vd och ordförande för den medarbetarägda hedgefondfirman ESL Investments.

Inga svenska fonder har enligt data från Morningstar ett ägande i Sears, vars aktie backat 98 procent de senaste tre åren.
