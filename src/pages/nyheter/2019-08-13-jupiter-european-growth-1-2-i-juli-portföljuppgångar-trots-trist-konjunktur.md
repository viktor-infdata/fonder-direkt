---
templateKey: blog-post
title: >-
  Jupiter European Growth: +1,2% i juli, portföljuppgångar trots trist
  konjunktur
date: 2019-08-13T08:31:22.361Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Följt på en stark junimånad levererade aktier en mer dämpad avkastning i juli, då fonden Jupiter European Growth ändå steg med 1,2 procent och överpresterade sitt jämförelseindex med 0,8 procentenheter.



Det meddelar fondförvaltaren Alexander Darwall i en månadskommentar, där han noterar en trög europeisk konjunktur illustrerat med att IFO-index för tillverkningssentiment backade, samtidigt som det indikerade att Tysklands ekonomi befinner sig någonstans mellan en markant tillväxtinbromsning och en recession.



I svenska kronor steg Jupiter European Growth med 2,3 procent i juli. Så här långt i år summeras en uppgång på 27,7 procent.



"ECB betonade sin villighet och beredskap att ytterligare lätta på penningpolitiken, men agerade återigen inte", skriver Alexander Darwall.



Bland fondens portföljbolag steg Grifols aktie i juli efter att bolaget erhållit ett tidigt godkännande för en subkutan immunglobulin-produkt för behandling av immunbrister, enligt kommentaren. Förvaltaren pekar på att detta bör bidra till att driva tillväxten på medellång sikt samt förbättra marginalerna.



Adidas-aktien fortsatte röra sig uppåt inför bolagets rapport för det andra kvartalet i augusti, där Adidas sedermera bekräftade sin tidigare guidning för helåret.



Kredit- och analysbolaget Experian släppte under perioden sin rapport för det första kvartalet. Alexander Darwall meddelar att den organiska tillväxten uppgick till 6 procent, vilket var i den nedre delen av bolagets oförändrade utsikter om 6-8 procent organisk tillväxt samt blygsam marginalexpansion.



Vidare uppges det vertikalt integrerade laxodlarföretaget Mowi ha levererat en stark affärsuppdatering som innehöll ett bättre än väntat operationellt rörelseresultat för det andra kvartalet.



Även London Stock Exchange hade en bra månad och steg efter att börsoperatören bekräftat att de samtalar om att förvärva Refinitiv, avslutar förvaltaren sin genomgång av portföljinnehav som presterade väl i juli.



Leasingföretaget Grenke stack ut i negativ bemärkelse under månaden. Bolaget vinstvarnade för helåret 2019 efter att ha höjt sina riskprovisioner över hela portföljen. Denna åtgärd vidtogs mot bakgrund av det försämrade makroekonomiska läget i Europa, enligt Alexander Darwall. Förvaltaren lägger dock till att Grenkes så kallade "non-performing loans" trots de högre riskprovisionerna höll sig stabila i det andra kvartalet.
