---
templateKey: blog-post
title: 'Fonder: Nordnets kunder övergav Brasilienfonder i mars'
date: 2019-03-28T08:52:45.722Z
sponsored: false
featured: false
tags:
  - Nordnet
---
STOCKHOLM (Fonder Direkt) Investerare tycks ha blivit mer avvaktande, i takt med att börsen lugnat ned sig och man insett att årets uppgångar hittills skett trots negativa konjunktursignaler.

Det skriver Nordnet i ett pressmeddelande angående Sverigekundernas fondplaceringar i mars.

Kunderna uppges återigen ha valt bredare placeringsalternativ, till skillnad från i februari då spararna i hög utsträckning valde tillväxtmarknader.

"Det är en strategi vi sett från spararna tidigare när börsen blir lite osäkrare; man lämnar inte aktiemarknaden men placerar i fonder med bredare exponering, som globalfonder", säger Nordnets sparekonom Frida Bratt.

Efter en tidigare stark utveckling har aktiemarknader i Latinamerika gått knackigt, och Nordnets kunder har reagerat genom att sälja fonder med exponering mot regionen. Särskilt renodlade Brasilienfonder har sålts av, i takt med att landets börs vänt ned.

"Den brasilianska börsen - som under månadens första halva nådde rekordnivåer - har störtdykt efter gripandet av ex-presidenten Michel Temer. Det anses kunna få politiska konsekvenser som faktiskt kan påverka hela landets ekonomi. Osäkerheten i kombination med tidigare uppgångar får många att sälja av och ta hem vinsterna", enligt Frida Bratt.

Mest köpta respektive sålda fonder under mars hos Nordnet i Sverige:
```
Köpta                                Sålda                     
Spiltan Aktiefond Investmentbolag    Handelsbanken Brasilien   
Länsförsäkringar Global Index        SEB Latinamerikafond      
Länsförsäkringar Tillväxtm Index     Prior Nilsson Fond Yield  
Swedbank Robur Access Asien          Arcturus                  
Spiltan Räntefond Sverige            BL Global Equities        
SPP Aktiefond Global                 UBS ES Brazil             
DNB Global Indeks                    Principal US Equity Fund  
Swedbank Robur Ny Teknik             Brummer Multi-Strategy 2XL
SPP Aktiefond USA                    HSBC GIF Brazil Equity    
Core Ny Teknik                       Brummer Multi-Strategy   
```
