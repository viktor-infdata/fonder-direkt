---
templateKey: blog-post
title: 'Wisdom Tree: Europalanserar digitalt portföljverktyg'
date: 2019-03-19T07:58:53.479Z
sponsored: false
featured: false
tags:
  - Wisdom Tree
---
STOCKHOLM (Fonder Direkt) Kapitalförvaltaren Wisdom Tree Europalanserar portföljverktyget Digital Portfolio Developer, med vilket investerare kan analysera en fondportföljs innehav, identifiera möjligheter till förbättring, och stresstesta portföljen mot olika marknadsscenarier.

Det framgår av ett pressmeddelande från Wisdom Tree.

Verktyget kommer att vara tillgänglig på begäran och utan extra kostnad, med syftet att hjälpa kapitalförvaltare att interagera mer effektivt med sina kunder och att modernisera portföljer i takt med föränderliga behov. Mer än 60.000 fonder och ETP:er finns tillgängliga för analys och realtidsberäkningar, meddelar Wisdom Tree.

"Wisdom Tree har som målsättning att förse kapitalförvaltare med användbara digitala applikationer som stöds av högkvalitativ analys. Genom våra tusentals användare i USA och Kanada vet vi att Digital Portfolio Developer är ett användbart verktyg för att snabbt och enkelt analysera kunders befintliga och potentiella portföljer", säger Wisdom Trees Europachef David Abner.

Portföljverktyget är en del av satsningen Investor Solutions Program, där användaren också erbjuds forskning från, och tillgång till, experter inom makroekonomi, pensioner och rekrytering, skriver Wisdom Tree.

Verktyget Digital Portfolio Developer lanserades i USA och Kanada under 2017 och finns nu även tillgängligt i 14 länder i Europa inklusive Sverige.
