---
templateKey: blog-post
title: 'Fonder: Prometheus Pensionskassa väljer SPP'
date: 2020-03-25T06:47:39.833Z
sponsored: false
featured: false
tags:
  - Fonder
---
STOCKHOLM (Fonder Direkt) Prometheus Pensionskassa har efter upphandling valt SPP för att ansvara för tjänstepensionsförsäkringar.

Det framgår av ett pressmeddelande.

SPP tar över Prometheus övriga kollektivavtalade tjänstepensionsförsäkringar som ligger utanför den formella Basplanen i Fora. Totalt omfattas ett kapital på cirka 300 miljoner kronor.

"Vi ser fram emot att kunna ge en långsiktig trygghet till Prometheus medlemmar. SPP:s djupa kompetens inom tjänstepension i kombination med vår enkla systemlösning har skapat ett starkt erbjudande som vi förstås vill nå ut med till så många försäkringskunder som möjligt", kommenterar Staffan Hansén, vd SPP.

I valet av SPP var pensionsbolagets hållbarhetsarbete därmed en avgörande faktor.

"Centralt i arbetet har varit att hitta den absolut bästa lösningen för alla våra medlemmar och avsluta med trygg förvissning om att den fortsatta förvaltningen i det nya pensionsbolaget både är hållbar och ger fortsatt god avkastning. För den större delen av beståndet har vi nu funnit en bra mottagare i SPP som vi är mycket nöjda med", säger Maria Rehnborg, vd Prometheus Pensionskassa.

Affären omfattar en överlåtelse av Prometheus försäkringsbestånd till SPP som planeras till 30 april 2020. Överlåtelsen förutsätter Finansinspektionens tillstånd.