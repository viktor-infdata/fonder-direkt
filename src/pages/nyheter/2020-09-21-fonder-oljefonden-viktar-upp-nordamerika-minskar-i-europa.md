---
templateKey: blog-post
title: "Fonder: Oljefonden viktar upp Nordamerika, minskar i Europa"
date: 2020-09-21T11:15:04.682Z
sponsored: false
featured: false
tags:
  - Fonder
---
STOCKHOLM (Fonder Direkt) Norska oljefonden avser vikta om den geografiska sammansättningen för referensindexet i portföljen och minska viktningen i europeiska aktier till förmån för amerikanska aktier. Det skriver Nyhetsbyrån Direkt med hänvisning till ett pressmeddelande från regeringen.

Viktningen kommer samtidigt minska något i utvecklingsmarknader, skriver finansdepartementet. Samtidigt ska oljefonden stärka upp arbetet ytterligare runt klimatanpassning.

"Förändringen vi nu föreslagit ska bidra till att investeringarna i Statens pensionsfond utland (oljefonden reds anm) bättre återger fördelningen av värdeskapandet i globala börsnoterade bolag", säger finansminister Jan Tore Sanner.