---
templateKey: blog-post
title: 'Natixis: Startar boutique-förvaltare inom tematiska aktier'
date: 2019-03-27T09:07:28.252Z
sponsored: false
featured: false
tags:
  - Natixis
---
STOCKHOLM (Fonder Direkt) Den Parisbaserade kapitalförvaltaren Natixis Investment Managers har lanserat ett "boutique-bolag" som ska specialisera sig på tematiska aktiefonder.



Det skriver branschsajten Funds Europe.



Thematics Asset Management, det nya bolaget, kommer ge investerare tillgång till ett brett spann av strategier med fokus på hög övertygelse på global basis, i olika nischer såsom säkerhet, vatten, artificiell intelligens och robotik, enligt Funds Europe.



"Tillskottet av Thematics Asset Management till vår uppställning av partnerförvaltare ger ett betydande bidrag till vår globala aktiebredd, och erbjuder våra investerare världen över tillgång till särpräglade tematiska strategier", säger Natixis Investment Managers vd Jean Raby.



Ett flertal seniora befattningshavare på det nya bolaget uppges vara tidigare anställda på Pictet Asset Management. Däribland märks Karen Kharmandarian, som blir ordförande och investeringschef, och Mohammed Amor, som får rollen som förvaltande partner och utvecklingschef.
