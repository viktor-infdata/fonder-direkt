---
templateKey: blog-post
title: 'Wellington Management: Vill stoppa BMS Celgene-förvärv'
date: 2019-02-28T14:33:51.646Z
sponsored: false
featured: false
tags:
  - Wellington
---
STOCKHOLM (Fonder Direkt) Wellington Managements missnöje med en planerad storfusion mellan bioteknikbolagen Bristol-Myers Squibb och Celgene sänker det senare bolagets aktie med nära 8 procent i den amerikanska öppningshandeln.



Det skriver Nyhetsbyrån Direkt.



Fusionen mellan branschkollegorna, som är den största i branschens historia, är värd 74 miljarder dollar.



Det var på torsdagen som Wellington Management, som äger runt 8 procent av Bristol-Myers Squibb, vädrade sitt missnöje med planerna.



Det uppges föreligga för hög risk att uppköpet blir för dyrt och enligt Reuters finns det också flera andra stora aktieägare som har börjat dra öronen åt sig inför fusionen.



"Om andra aktieägare offentliggör sina åsikter inom det närmaste eller inte kommer mest troligt avgöra affärens öde", skrev Credit Suisse-analytikern Vamil Divan i en uppdatering enligt Bloomberg.



Andra analytiker ser små risker för fusionens genomförande. Jefferies Michael Yee skriver att affären nog kommer att gå igenom trots allt. En stor majoritet av aktieägarna som inte gillade affärens upplägg har mest troligt redan sålt sina aktier, resonerar han.
