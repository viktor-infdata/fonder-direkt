---
templateKey: blog-post
title: 'Espiria: "Börsens mest underskattade verkstadsbolag" - Berlekom'
date: 2020-10-02T10:45:46.838Z
sponsored: true
featured: false
tags:
  - Espiria
---
<!--StartFragment-->

STOCKHOLM (Fonder Direkt) Sandvik, det kanske mest underskattade verkstadsföretaget, har över cykeln väldigt bra marginaler och en relativ modest värdering sett till P/E-tal. Aktiekursen har haft en god utveckling den senaste tiden och det är rimligt att det fortsätter.

Det konstaterar Peter van Berlekom, investeringsansvarig på Espiria, på East Capital Groups [livesända marknadsuppdatering](https://youtu.be/XbSEhSi9sh0) på fredagen.

"Sandvik har en ny vd på plats, man gör rätt saker operationellt och det kommer bära frukt", säger Peter van Berlekom.

[![image](https://i.direkt.se/201002/589698601.png)](https://i.direkt.se/201002/589698601.png)

*Peter van Berlekom, investeringsansvarig Espiria. (Källa: Direkt Studios)*

Espiria har valt att helt fokusera på kvalitetsbolag med bra marginaler och lönsamhet som påvisar en god motståndskraft, menar Peter van Berlekom. Svenska bolag som passar in på denna beskrivning, och som kan hittas i Espirias portfölj, är Investor, H&M, Sandvik och Essity.

"Alla dessa bolag uppfyller de krav som vi ställer. De har en global närvaro och goda marginaler i den bransch de är verksamma i", säger han.

Men att just vara ett svenskt bolag beskriver han även som positivt, då svenska bolag generellt sett har en högre lönsamhet tack vare det goda företagsklimat landet erbjuder.

För H&M:s del, som är ett relativ nytt innehav för Espiria, kommer fokus att ligga på deras marginaler. Peter van Berlekom poängterar att klädjätten redan nu presenterat kvartalssiffror som var bättre än befarat och att bolaget har en kostnadskontroll som påverkar marginalerna positivt.

<!--EndFragment-->