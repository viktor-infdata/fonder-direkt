---
templateKey: blog-post
title: 'Fonder: MSCI Sweden på plats 28 av 77 länder 2019 - Morningstar'
date: 2020-01-08T13:50:56.671Z
sponsored: false
featured: false
tags:
  - Fonder
---
STOCKHOLM (Fonder Direkt) Aktieavkastningen i Sverige hamnade efter världsindex för sjunde raka året 2019, då MSCI:s Sverigeindex avancerade 28,0 procent, medan MSCI World steg 34,8 procent i svenska kronor.

Det skriver Jonas Lindmark, Morningstars analyschef och redaktör i Sverige.

I en summering av utvecklingen 2019 för MSCI:s 77 landindex som Morningstar har gjort hamnar Sverige först på plats 28. Bland de 77 länderna som ingår, där det i Sverige finns landspecifika fonder att investera i, kommer Bahrain bäst ut (före Ryssland). Den bahrainska aktiemarknaden hade ett exceptionellt bra år, med en uppgång på 60,8 procent i lokal valuta och 70,0 procent i svenska kronor.

"Svenska kronan har fortsatt att försvagas, medan USA-dollarn stärkts ytterligare lite mot de flesta valutor. Det gör att svenska fondsparare upplever en klart bättre utveckling än i de flesta andra länder. Men även räknat i dollar var 2019 det bästa året för aktiefonder på tio år, inte sedan återhämtningen efter finanskrisen har värdeökningen varit så stark", konstaterar Jonas Lindmark.

Klicka [här](https://www.morningstar.se/Articles/Analysis.aspx?title=ryssland-vinnare-sverige-28-msci-2019) för att se Morningstars lista över utvecklingen för MSCI:s olika landindex 2019.
