---
templateKey: blog-post
title: 'Strand Kapitalförvaltning: Deltog i THQ:s riktade emission'
date: 2019-02-21T16:05:54.497Z
sponsored: false
featured: false
tags:
  - Strand Kapitalförvaltning
  - THQ
---
STOCKHOLM (Fonder Direkt) Även Strand Kapitalförvaltning deltog i den riktade emission som gamingbolaget THQ på torsdagen aviserade hade genomförts.

Det meddelar Strands kapitalförvaltningschef Johan Thorén på Twitter.

"Även Strand passade på att vara med i emissionen. Blir kul att se vad THQ har för planer för sin kassa", skriver Johan Thorén.

Sedan tidigare stod det klart att de aktörer som tecknat sig i emissionen var "ett stort antal svenska och internationella investerare av institutionell karaktär inklusive ansedda nya institutioner såsom AP1, AP2 och Odin Fonder samt befintliga aktieägare som utgörs av Swedbank Robur Fonder AB, TIN Fonder med fonden Core Ny Teknik och Familjen Olssons Stiftelse", enligt ett pressmeddelande från THQ.

Strand Kapitalförvaltning är inte ägare i THQ sedan tidigare, att döma av tillgänglig ägarstatistik från Morningstar respektive Holdings.
