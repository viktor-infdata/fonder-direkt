---
templateKey: blog-post
title: 'Odin Fonder: Startar småbolagsfond Sverige, rekryterar från SHB'
date: 2019-05-20T07:42:38.737Z
sponsored: false
featured: false
tags:
  - Odin Fonder
---
STOCKHOLM (Fonder Direkt) Odin Fonder etablerar förvaltningsorganisation i Stockholm och rekryterar i samband med det förvaltaren Jonathan Schönbäck, som ska starta fonden Odin Small Cap.



Det framgår av ett pressmeddelande.



Jonathan Schönbäck ansluter från Handelsbanken Fonder, där han i dagsläget förvaltar aktiefonden Handelsbanken Sverige Selektiv. Han kommer att ingå i Odins Sverigeteam, med investeringsdirektör Vegard Søraunet i spetsen.



"Jonathan är en av de bästa Sverigeförvaltarna på marknaden och jag är stolt över att Odin attraherar sådana talanger. Jonathans förvaltningsstil ligger väldigt nära vår egen med en hög aktiv andel, få bolag i portföljen och fokus på kvalitetsbolag med hållbara affärsmodeller. Jag är väldigt glad att kunna meddela att Jonathan Schönbäck börjar i Odin Fonder under sommaren", kommenterar Vegard Søraunet.



Aktiefonden Odin Small Cap väntas lanseras under det fjärde kvartalet 2019 och kommer att ha svenska kronor som basvaluta, skriver Odin Fonder. I förvaltningen kommer Jonathan Schönbäck ha analytikern Hans Christian Bratterud till sin hjälp.
