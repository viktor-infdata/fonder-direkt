---
templateKey: blog-post
title: 'Nordnet: Inleder ETF-samarbete med Lyxor'
date: 2020-05-06T06:21:31.282Z
sponsored: false
featured: false
tags:
  - Fonder
---
STOCKHOLM (Fonder Direkt) Nordnet och Lyxor har ingått i ett samarbete som innebär att tolv av Lyxors ETF:er nu inkluderas i Nordnets tjänst för courtagefritt månadssparande.

Det framgår av ett pressmeddelande.

"Sedan vi lanserade courtagefritt månadssparande i ETF:er 2013 har tjänsten snabbt vuxit i popularitet bland våra kunder. Den genomsnittliga årliga ökningen av antalet sparplaner och investerat belopp är över 50 procent, och under 2020 är tillväxten ännu större. Därför känns det extra kul att kunna förbättra erbjudandet ytterligare genom detta samarbete med Lyxor, som är en av världens främsta aktörer på området", säger Martin Ringberg, Sverigechef för Nordnet.

Sedan tidigare kan man vid månadssparande hos Nordnet investera courtagefritt i börshandlade fonder från iShares, DWS och Handelsbanken.