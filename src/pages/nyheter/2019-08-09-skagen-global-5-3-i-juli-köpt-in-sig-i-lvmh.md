---
templateKey: blog-post
title: 'Skagen Global: +5,3% i juli, köpt in sig i LVMH'
date: 2019-08-09T09:53:28.495Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Både aktier och obligationsräntor var relativt stabila i juli, en månad då marknaderna vägde hyfsade bolagsrapporter och duvaktiga centralbankssignaler mot fortsatta handelsspänningar och geopolitiskt brus.



Det meddelar fondförvaltarna Knut Gezelius och Chris-Tommy Simonsen i en månadsrapport för aktiefonden Skagen Global, som steg med 5,3 procent i juli. Hittills i år är fonden upp 30,0 procent. Fondens jämförelseindex noterar samtidigt uppgångar om 4,6 procent i juli och 26,8 procent så här långt i år.



"I den här volatila och högst osäkra makromiljön förblir Skagen Global fokuserad på sin disciplinerade bottom-up-investeringsprocess, för att erbjuda långsiktiga investerare aktieexponering mot undervärderade bolag", skriver förvaltarna.

![Skagen Globals bästa och sämsta avkastningsbidrag i juli. (Källa: Skagen Fonder)](/img/skagen9aug3.png)

<span class="image-caption">Skagen Globals bästa och sämsta avkastningsbidrag i juli. (Källa: Skagen Fonder)</span>

Vad gäller fondens tre främsta portföljbidrag Microsoft, Alphabet och Edwards Lifesciences samt de tre underpresterande innehaven SAP, Unilever och DSV, förklarar förvaltarna att den kortsiktiga aktieutvecklingen i stort avspeglar hur marknaden reagerade på respektive företags kvartalsrapport.



Bland portföljtransaktioner i juli framgår att fonden avyttrade det finländska massa- och pappersbolaget UPM, då förvaltarna noterar en fortsatt försämring av bolagets fundamentala förhållanden. Även det tyska fastighetsbolaget Deutsche Wohnen fick lämna portföljen, till följd av att politisk inblandning uppges ha gjort investeringscaset betydligt mindre attraktivt relativt fondens globala palett av möjligheter. Fonden har tidigare minskat innehavet och sålde de sista kvarvarande aktierna under månaden.



En ny position initierades i den franska lyxvarukoncernen LVMH Moët Hennessy - Louis Vuitton, enligt rapporten.



Knut Gezelius och Chris-Tommy Simonsen meddelar att fondens portfölj, som vid månadsskiftet innehöll 36 aktier, alltjämt är attraktivt värderad.



På sektornivå har Skagen Global sin största exponering mot finans, där fonden är överviktad gentemot index. De övriga största sektorexponeringarna utgörs av informationsteknologi, industri, dagligvaror samt sällanköpsvaror.

![Börsoperatören Intercontinental Exchange är fondens största innehav, före Microsoft och Unilever. (Källa: Skagen Fonder)](/img/skagen9aug4.png)

<span class="image-caption">Börsoperatören Intercontinental Exchange är fondens största innehav, före Microsoft och Unilever. (Källa: Skagen Fonder)</span>

[Läs mer](https://www.skagenfonder.se/) hos Skagen Fonder.
