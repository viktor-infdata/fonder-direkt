---
title: "Fonder: PriorNilsson lanserar mikrobolagsfond"
date: 2020-06-10T07:05:40.946Z
tags:
  - Fonder
---
STOCKHOLM (Fonder Direkt) Kapitalförvaltaren PriorNilsson lanserar en ny fond med namnet Evolve som fokuserar på snabbväxande mikrobolag. Det skriver Privata Affärer med hänvisning till ett pressmeddelande.

"Ett typiskt Evolve-bolag har en marknadsledande position i en attraktiv bransch men som ännu inte upptäckts av den bredare aktiemarknaden", skriver fondbolaget.

Fonden har mandat att investera i små och medelstora i Europa med särskilt fokus på så kallade mikrobolag.

"Mikrobolag äger i högre utsträckning än större bolag förmågan att kunna växa sin vinst och sitt börsvärde snabbare eftersom de i många fall fortfarande befinner sig i en tillväxtfas. Många av dessa bolag följs dessutom av få bolagsanalytiker och är ännu inte upptäckta av den bredare aktiemarknaden vilket leder till att värderingarna i vissa fall är felaktiga och skapar attraktiva investeringsmöjligheter", skriver fondbolaget.

Fonden finns tillgänglig via PriorNilsson Fonder, Avanza samt att den inom kort kommer att finnas på Nordnet och Fondmarknaden.se.