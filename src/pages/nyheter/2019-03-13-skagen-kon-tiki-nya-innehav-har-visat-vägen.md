---
templateKey: blog-post
title: 'SKAGEN Kon-Tiki: Nya innehav har visat vägen'
date: 2019-03-13T14:42:29.425Z
sponsored: true
featured: false
tags:
  - SKAGEN Fonder
---
STOCKHOLM (Fonder Direkt) Tillväxtmarknadsaktier fortsatte stiga i februari, understött av framsteg i förhandlingarna kring ett handelsavtal mellan Kina och USA.



Det skriver Cathrine Gether och Fredrik Bjelland som förvaltar tillväxtmarknadsfonden SKAGEN Kon-Tiki i en månadskommentar. Fonden började under den andra halvan av 2018 positionera om portföljen, genom att vikta om samt addera nya innehav, enligt kommentaren.



SKAGEN Kon-Tiki steg 3,0 procent i februari, vilket var 0,6 procentenheter bättre än dess jämförelseindex MSCI Emerging Markets. Sedan årsskiftet har SKAGEN Kon-Tiki därmed ökat 14,9 procent, medan jämförelseindex är upp 13,5.



**_Ny portföljkomposition har lönat sig_**



Cathrine Gether och Fredrik Bjelland konstaterar i månadsrapporten att portföljförändringarna har burit frukt, samtidigt som en viss medvind nu kan noteras för fondens värdebaserade filosofi. De tillägger att SKAGEN Kon-Tiki har överpresterat jämförelseindex både i februari och de senaste sex månaderna.



Portföljduon meddelar att några av de bästa portföljbidragen under februari har kommit från fondens nyaste innehav. Bland annat uppges Kinas största noterade finanskonglomerat, Ping An Insurance, i rask takt ha närmat sig förvaltarnas riktkurs.



Under det andra halvåret 2018 ökade fonden sin position betydligt i det indiska jordbruksbolaget UPL, och en solid operationell utveckling har lett till styrka för aktien sedan dess, enligt förvaltarna.

![Ovan fondens fem mest positiva och negativa avkastningsbidrag under februari. (Källa: SKAGEN Fonder)](/img/skagen13mar3.png)

<span class="image-caption">Ovan fondens fem mest positiva och negativa avkastningsbidrag under februari. (Källa: SKAGEN Fonder)</span>

Cathrine Gether och Fredrik Bjelland skriver också att den kinesiska starkdryckesproducenten Wuliangye Yibin i februari lämnade en omvänd vinstvarning. Fonden uppges ha köpt in sig i bolaget mot slutet av 2018, varefter aktien har stigit över 50 procent.



Vidare har SKAGEN Kon-Tikis kopparprospekteringsinnehav Ivanhoe, som inhandlades under det andra halvåret ifjol, uppvisat synnerligen goda prospekteringsframsteg, enligt förvaltarna. Cathrine Gether och Fredrik Bjelland påpekar att såväl den operationella som politiska risken har minskat som en följd av det.

![Förteckning över de tio största innehaven i SKAGEN Kon-Tiki per den 28 februari. Totalt består portföljen av 51 aktier. (Källa: SKAGEN Fonder)](/img/skagen13mar4.png)

<span class="image-caption">Förteckning över de tio största innehaven i SKAGEN Kon-Tiki per den 28 februari. Totalt består portföljen av 51 aktier. (Källa: SKAGEN Fonder)</span>
