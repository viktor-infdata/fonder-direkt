---
templateKey: blog-post
title: 'Skagen Focus: +1,9% 3kv, rotation till värde tog fart'
date: 2019-10-15T07:54:41.415Z
sponsored: true
featured: false
tags:
  - Skagen Fonder
---


STOCKHOLM (Fonder Direkt) Den globala aktiefonden Skagen Focus steg under tredje kvartalet med 1,9 procent i värde, medan jämförelseindex (MSCI ACWI NR USD, i SEK) steg med 6 procent. Sedan årsskiftet är fonden upp 21,8 procent, och jämförelseindex har stigit med 28,6 procent under samma period.



Det rapporterar fondförvaltarna Jonas Edholm och David Harris i en kvartalsrapport för tredje kvartalet.



Fondförvaltarna menar att det under tredje kvartalet skedde en rotation till värdeinvesteringar, efter en lång tid av underprestation i värdeinvesteringar. Fondförvaltarna menar att risken för rotation från "dyr kvalitet" till "billig risk" är stor, helt enkelt för att skillnaden i värdering mellan grupperna börjar bli för stor:



"Timmer- och pappersmassa, small- och midcap i Japan, europeiska banker och bildelar är exempel på områden som just nu handlas exceptionellt billigt", skriver Jonas Edholm och David Harris.

![Fondens mest positiva respektive negativa portföljbidrag i september. (Källa: Skagen Fonder)](/img/focus.png "Fondens mest positiva respektive negativa portföljbidrag i september. (Källa: Skagen Fonder)")

_Fondens mest positiva respektive negativa portföljbidrag i september. (Källa: Skagen Fonder)_ 

**Valt ut Continental i tyngd bransch**

Under kvartalet har Continental tagit plats i portföljen. Hela bilindustrin har det tufft just nu, skriver fondförvaltarna, men tror att Continental kommer gå starkt, med hänvisning till bolagets omstrukturering, kostnadskontroll och spinn-off av Powertrain.



Även amerikanska detaljhandelskedjan Kroger är ett nytt bolag i fonden, och fondförvaltarna menar att Kruger har "en innovativ edge, starka kassaflöden och är väl positionerad inom e-handel".



Kvartalets största bidragsgivare blev österrikiska energikoncern OMV, som fondförvaltarna menar nu börjar uppskattas av investerare, och franska kabelproducenten Nexans. I fallet med Nexans nådde bolaget efter uppgång förvaltarnas egen värdering, och fonden minskade då sitt innehav, påpekar Jonas Edholm och David Harris.

**Fusion sänkte Viacom**

Månadens sämsta bidragsgivare blev Ivanhoe Mines och Viacom, framgår det av rapporten. I fallet med Viacom ligger en nyhet om fusion mellan Viacom och CBS bakom, något som påverkade aktiekurserna negativt för båda bolagen enligt fondförvaltarna.



Innehaven i skogsbolaget West Fraser och pappersmassaproducenten Canfor Pulp utökades i takt med stigande virkes- och pappersmassapriser.



Skagen Focus utgörs av 35 bolag, med störst vikt i American international Group, China Unicom Hong Kong och OMV. Generellt har fondens bolag enligt förvaltarna markant lägre price/book jämfört med snittet på globala aktiemarknaden:



"Jämfört med våra värderingar är uppsidan 50 procent över 2-3 års investeringshorisont", avslutar Jonas Edholm och David Harris.

![Skagen Focus lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)](/img/focus2.png "Skagen Focus lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)")

_Skagen Focus lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)_

[Läs mer](www.skagenfonder.se) hos Skagen Fonder.
