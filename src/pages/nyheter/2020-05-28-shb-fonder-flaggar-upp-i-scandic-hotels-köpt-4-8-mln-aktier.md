---
templateKey: blog-post
title: 'SHB Fonder: Flaggar upp i Scandic Hotels, köpt 4,8 mln aktier'
date: 2020-05-28T14:31:21.585Z
sponsored: false
featured: false
tags:
  - Fonder
---
STOCKHOLM (Fonder Direkt) Handelsbanken Fonder har ökat sitt aktieinnehav i hotellbolaget Scandic Hotels till 5,3 procent av kapitalet och rösterna. Det visar ett flaggningsmeddelande med anledning av att gränsvärdet för antal aktier och röster nu överstiger 5 procent.

Senaste gången Handelsbanken Fonders ägande i Dometic översteg 5 procent var i slutet på mars 2019, sedan dess har fondförvaltaren drastiskt minskat sitt innehav till så lite som 0,7 procent så sent som i slutet av mars 2020, det visar ägardatatjänsten Holdings.

Enligt Holdings har Handelsbanken Fonder köpt totalt strax över 4,8 miljoner aktier i hotellbolaget den 26 och 27 maj, vilket nu gjort att fondbolaget seglat upp från en ägarposition på 14 till att nu vara fjärde största ägare.

De fyra Handelsbanken-fonderna med ett ägande i Scandic Hotels är Handelsbanken Sverige Index Critera, Handelsbanken Sverige 100 Index Critera, Handelsbanken Norden Index Critera och XACT Svenska Småbolag.