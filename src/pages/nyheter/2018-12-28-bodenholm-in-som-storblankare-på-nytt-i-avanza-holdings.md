---
templateKey: blog-post
title: 'Bodenholm: In som storblankare på nytt i Avanza - Holdings'
date: 2018-12-28T15:08:20.971Z
sponsored: false
featured: false
tags:
  - Bodenholm
  - Avanza
---
STOCKHOLM (Fonder Direkt) Hedgefonden Bodenholm, del av Brummer Multi Strategy, har återigen dykt upp som storblankare i nätbanken Avanza och är korta 0,52 procent av kapitalet.

Det skriver Nyhetsbyrån Direkt och framgår av ägardatatjänsten Holdings sammanställning av de blankningspositioner om minst 0,50 procent av kapitalet i börsbolag vilka måste rapporteras in till Finansinspektionen.

Bodenholm har tidigare under året redovisat kort position om som mest 1,98 procent i Avanza. I mitten av december redovisades det dock att fonden helt täckt sin negativa position i nätmäklaren. Men nu återfinns alltså Brummer-fonden på nytt som en storblankare.

Därutöver är Blackrock kort 1,00 procent av kapitalet i Avanza, enligt Holdings sammanställning.
