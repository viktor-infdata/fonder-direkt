---
templateKey: blog-post
title: 'Norska oljefonden: Kan komma sälja allt inom olja och gas'
date: 2018-10-05T08:10:00.000Z
sponsored: false
featured: false
tags:
  - Norska Oljefonden
---
STOCKHOLM (Fonder Direkt) Norska politiker utreder den statliga oljefondens möjligheter att sälja samtliga av sina olje- och gastillgångar, för att förbättra riskexponeringen med en fossilfri investeringsstrategi.

Det skriver Dagens Industri på fredagen.

Fondchefen Yngve Slyngstad presenterade i september material för politikerna i stortinget som visade att norska statens pensjonsfond utlands (oljefondens) förmögenhet i dag hade varit över 300 miljarder norska kronor större, om man låtit bli att investera i olja och gas det senaste decenniet. Om detta rapporterar Bloomberg, som skriver att Norges parlament lutar åt att godkänna den nya strategin, men att de två största regeringspartierna än så länge har lagt locket på angående hur de tänker rösta i frågan.
