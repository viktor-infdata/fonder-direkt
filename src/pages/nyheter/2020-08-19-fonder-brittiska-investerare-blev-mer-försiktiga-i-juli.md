---
templateKey: blog-post
title: "Fonder: Brittiska investerare blev mer försiktiga i juli"
date: 2020-08-19T11:03:33.769Z
sponsored: false
featured: false
tags:
  - Fonder
---
<!--StartFragment-->

STOCKHOLM (Fonder Direkt) Brittiska investerare vände sig mot mindre riskfyllda tillgångar i juli, till följd av stigande antal coronafall i landet och en förnyad oro över en andra pandemivåg. Det skriver Morningstar.

Under månaden noterades ett nettoinflöde till fonder om 2,4 miljarder pund, men majoriteten av nettoinflödet gick till mer försiktiga tillgångar såsom räntefonder och allokeringsfonder.

1,9 miljarder pund flödade till räntefonder i juli och Bhavik Parekh, analytiker på Morningstar, skildrar hur den genomsnittliga företagsobligationsfonden har avkastat 5 procent sedan årsskiftet, vilket är betydligt bättre än motsvarande brittiska aktiefonder.

Allokeringsfonder noterade inflöden om 1,4 miljarder pund och fonderna som är uppbyggda av både aktier och räntor är ett populärt val vid osäkra tider, framkommer det.

[![image](https://i.direkt.se/200819/588081501.png)](https://i.direkt.se/200819/588081501.png)

*Nettoflöden i pund under det senaste halvåret sett till breda globala kategorigrupper (Källa: Morningstar)*

Sämre gick det för aktiefonder som tappade 830 miljoner pund i juli. Alla aktiefonder valdes dock inte bort utan vissa kategorier såg inflöden, såsom hållbara fonder som hade inflöden om 1,2 miljarder pund varav mer än hälften gick till aktieinriktade alternativ.

<!--EndFragment-->