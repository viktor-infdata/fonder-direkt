---
templateKey: blog-post
title: 'Blackrock: lanserar fem nya valutasäkrade fonder'
date: 2019-09-17T14:37:55.659Z
sponsored: false
featured: false
tags:
  - Blackrock
---
STOCKHOLM (Fonder Direkt) Blackrock, en av världens största kapitalförvaltare, lanserar fem nya ETF:er med inriktning mot globala krediter och företagsobligationer som samtidigt hanterar valutarisken. Fonderna vänder sig till både institutionella och privata investerare.



Det framgår av ett pressmeddelande.



"De nya valutasäkrade börshandlade fonderna hanterar valutarisken och skyddar portföljers internationella kreditexponering från valutafluktuationer. Detta kommer att vara särskilt värdefullt för svenska investerare i ett scenario med en förstärkning av den svenska kronan", säger Matti Tammi, nordisk chef för iShares ETF och indexinvesteringar på Blackrock.



Enligt Matti Tammi växer efterfrågan för att investera på de globala obligationsmarknaderna på ett valutasäkert sätt och ETF:er förenklar den allokeringen på grund av bättre likviditet jämfört med investeringar i enskilda obligationer.
