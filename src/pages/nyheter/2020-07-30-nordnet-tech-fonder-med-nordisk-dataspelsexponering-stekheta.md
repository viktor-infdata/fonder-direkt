---
templateKey: blog-post
title: 'Nordnet: Tech-fonder med nordisk dataspelsexponering "stekheta"'
date: 2020-07-30T07:30:49.083Z
sponsored: false
featured: false
tags:
  - Nordnet
  - Fonder
---
STOCKHOLM (Fonder Direkt) Nätbanken Nordnets kunder fortsatte att föredra aktiefonder före räntefonder i juli, då antalet aktiefondsparare ökade medan antalet räntefondssparare minskade.

Det framgår av ett pressmeddelande.

"Aktiefonder har varit heta under månaden, med undantag för fastighetsfonder som är lika kalla som julivädret", kommenterar Nordnets sparekonom Frida Bratt.

Spararnas optimism kring den svenska och nordiska teknologisektorn uppges vara fortsatt hög, och teknologifonder med exponering mot den nordiska dataspelssektorn uppges alltjämt vara "stekheta".

Samtidigt noterar Nordnet tecken på nervositet, då den mest nettosålda fonden i juli var Länsförsäkringar Fastighetsfond.

Mest köpta fonder bland Nordnets kunder var under månaden: Spiltan Aktiefond Investmentbolag, Länsförsäkringar Global Indexnära, Swedbank Robur Ny Teknik, Länsförsäkringar Tillväxtmarknad Indexnära, TIN Ny Teknik, Swedbank Robur Access Asien, Spiltan Räntefond Sverige, SPP Aktiefond USA, SEB Sverige Indexfond, SPP Aktiefond Global.

Mest sålda: Länsförsäkringar Fastighetsfond, Spiltan Högräntefond, Öhman Sverige Hållbar, Carnegie Investment Grade, Case Safe Play, Carlsson Norén Yield Opportunity, Swedbank Robur Technology, BGF World Gold, AMF Aktiefond Småbolag, Skandia Time Global.