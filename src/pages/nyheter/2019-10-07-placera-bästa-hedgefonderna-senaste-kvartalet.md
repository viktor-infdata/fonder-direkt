---
templateKey: blog-post
title: 'Placera: Bästa hedgefonderna senaste kvartalet'
date: 2019-10-07T14:31:12.553Z
sponsored: false
featured: false
tags:
  - Placera
---
STOCKHOLM (Fonder Direkt) Spridningen mellan hedgefonderna som är vinnare och förlorare sett till avkastning de senaste tre månaderna är stor.

Det skriver fondredaktören Pär Ståhl i ett inlägg på investeringssajten Placera.

Placera har undersökt Avanzas fondutbud av hedgefonder för att se avkastningen det senaste kvartalet och noterar att av de 15 bästa hedgefonderna så har den med sämst avkastning slagit både Stockholmsbörsen och globalt aktieindex.

"Trots mycket oro har finansmarknaderna stigit under årets tredje kvartal. Stockholmsbörsen har lyckats stiga med knappt två procent, vilket gör att den klår globalt aktieindex, mätt i svenska kronor på marginalen under perioden. Samtidigt har det nordiska hedgefondsindexet Nordic Hedge Index rört sig i sidled under kvartalet, men en marginell uppgång på 0,2 procent", skriver han.

Bland vinnarna återfinns flera olika investeringsstrategier och risknivåer, den gemensamma nämnaren menar Pär Ståhl är att många av hedgefonderna verkar på globala finansmarknaderna och inte på Stockholmsbörsen, vilket gör att deras avkastning tills stor del gynnas av den starka dollarrörelsen.

"Kvartalet har inte varit till den svenska kronans fördel. Den amerikanska dollar har stärkts från 9:36 kronor till 9:83 kronor en nätt uppgång på dryga 6 procent. Det har gjort att utländska dollartillgångar stigit i värde för en svensk fondsparare", resonerar Pär Ståhl.

De 15 bästa hedgefonderna senaste kvartalet:

![(Källa: Avanza och Morningstar den 30 september 2019)](/img/hedgefonder.png "(Källa: Avanza och Morningstar den 30 september 2019)")

_(Källa: Avanza och Morningstar den 30 september 2019)_
