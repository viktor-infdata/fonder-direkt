---
templateKey: blog-post
title: 'Fonder: Nicolai Tangen ny vd för norska oljefonden'
date: 2020-03-27T10:47:04.383Z
sponsored: false
featured: false
tags:
  - Fonder
---
STOCKHOLM (Fonder Direkt) Nicolai Tangen blir ny vd för Norges Bank Investment Management som förvaltar norska oljefonden. Det meddelades vid en presskonferens på torsdagen.

Nicolai Tangen kommer närmast från tjänsten som vd för London-baserade AKO Capital med 70 anställda som etablerades 2005. Firman förvaltar kapital åt universitet, välgörenhetsstiftelser och family offices.

Yngve Slyngstad meddelade i oktober att han avgår från posten som vd för fonden efter tolv år, men han kommer sitta kvar tills Nicolai Tangen börjar sin nya roll i början av september i år.

Oljefonden har, liksom många andra fonder, drabbats hårt av coronavirusutbrottet. Innehaven i aktier har backat 22,8 procent medan avkastningen på räntor noteras +0,06 procent.

Yngve Slyngstad påpekade att fondens sammansättnings som ett resultat av detta har förändrats och fonden framöver kommer att börja köpa mer aktier.