---
templateKey: blog-post
title: 'Skagen Global: -0,6% i oktober, Baxter, Hiscox och McDonald''s sänke'
date: 2019-11-11T16:00:31.213Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Globala aktier steg något under oktober, men aktiefonden Skagen Global tappade 0,6 procent och underpresterande därmed sitt jämförelseindex (MSCI AC World) som var upp 0,9 procent.



Det framgår av fondens kvartalsrapport, i vilken förvaltaren Knut Gezelius påpekar att fondens årliga avkastning noteras till 33,6 procent, vilket är högre än dess jämförelseindex (MSCI AC World) som avkastat 29,8 procent hittills i år.

![Skagen Globals bästa och sämsta avkastningsbidrag i oktober. (Källa: Skagen Fonder)](/img/global1.jpg "Skagen Globals bästa och sämsta avkastningsbidrag i oktober. (Källa: Skagen Fonder)")

_Skagen Globals bästa och sämsta avkastningsbidrag i oktober. (Källa: Skagen Fonder)_

Skagen Globals bästa aktier sett till absolut avkastning under kvartalet var JP Morgan, Schindler och Microsoft.



"Tecken på en makroekonomisk återhämtning och obligationsräntor som sakta rörde sig högre hjälpte till att ge aktiepriset hos cykliska bolag en skjuts uppåt", kommenterar förvaltaren.



Amerikanska teknologijätten Microsoft gick starkt efter att bolaget levererat en kvartalsrapport som kom in bättre än väntat.



I andra ändan befann sig i stället Baxter, Hiscox och McDonald's, som intog platsen som fondens sämsta bidragsgivare.



Amerikanska Baxters aktie fick sig en känga efter att medicinteknikbolaget kommunicerat, i samband med en kvartalsrapport som var sämre än väntat, upptäckten av misstänkta redovisningsfel mellan 2014 och 2019, som nu utreds.



"Efter att gått igenom den fakta som släppts hittills tror vi att omfattningen och effekten är relativt begränsad", skriver Knut Gezelius.



Efter de senaste tyfonerna i Japan väntas försäkringsutbetalningar drabba försäkringsbolaget Hiscox, vilket fick aktiekursen att backa under månaden. Vad gäller McDonald's del tror förvaltaren att aktiens dåliga utveckling till stort berodde på en sektorrotation.



Skagen Global hade vid oktober månads utgång 37 aktier i portföljen, med en betoning på USA-noterade bolag (66 procent) och med störst sektorexponeringar inom finansiella tjänster, it och verkstad. De tio största innehaven nedan svarade för 43,5 procent av fondförmögenheten.

![Källa: Skagen Fonder](/img/global2.jpg "Källa: Skagen Fonder")

Källa: Skagen Fonder



[Läs mer ](https://www.skagenfonder.se/)hos Skagen Fonder.
