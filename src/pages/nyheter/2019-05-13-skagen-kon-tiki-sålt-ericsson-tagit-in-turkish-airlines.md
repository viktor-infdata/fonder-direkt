---
templateKey: blog-post
title: 'Skagen Kon-Tiki: Sålt Ericsson, tagit in Turkish Airlines'
date: 2019-05-13T07:54:18.441Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Tillväxtmarknads- och globala aktier fortsatte att avancera i april, understött av att centralbankers tidigare flexibilitet har lett till tecken på en stabilare tillväxt.



Så inleder portföljförvaltare Catherine Gether och Fredrik Bjelland sin månadsrapport för tillväxtmarknadsfonden Skagen Kon-Tiki.



Skagen Kon-Tiki steg 4,5 procent under månaden (svenska kronor) och har avancerat 21,5 procent sedan årsskiftet. Fondens jämförelseindex steg med 4,6 procent i april och ökningen hittills i år uppgår till 20,2 procent.



Kina och Taiwan fick stöd av en minskad handelsspänning samt kinesisk reflation. Fondens utveckling under månaden var robust trots en betydande undervikt gentemot dessa marknader, uppger förvaltarna.

![Fondens bästa respektive sämsta avkastningsbidrag i april. (Källa: Skagen Fonder)](/img/skagen13maj.png)

<span class="image-caption">Fondens bästa respektive sämsta avkastningsbidrag i april. (Källa: Skagen Fonder)</span>

I april gav den sydafrikanska IT- och mediakoncernen Naspers det bästa avkastningsbidraget till portföljen, efter det att bolaget meddelade att de kommer notera enheten Newco i Amsterdam för att ta itu med rabatten till NAV. Vidare uppges den ryska livsmedelskedjan X5 ha överraskat positivt med en stark operativ utveckling i en svår marknad.



Ericsson har enligt förvaltarna lyckats med sin turnaround-plan och mobilutrustningsmarknaden har återvänt till tillväxt. Baserat på detta har Ericsson fått lämna portföljen, skriver Catherine Gether och Fredrik Bjelland.



Förvaltarduon meddelar även att fonden har tagit position i Turkish Airlines.



"Den nya flygplatsen i Istanbul erbjuder tillväxtmöjligheter, är strategiskt belägen för Europa/Mellanöstern/Asien, och bolaget har en kostnadsstruktur som liknar lågprisflygbolagen vilket försäkrar en stark konkurrenskraftig positionering, skriver de.



Tillväxtmarknadsaktier är nu värderade kring historiska medelvärden, men fortfarande med stor rabatt till globala marknader, konstaterar förvaltarna. Samtidigt är Kon-Tikis portfölj blygsamt värderad.



"Vår värdefilosofi återspeglas i en betydande rabatt mot detta, då portföljen handlas till 0,9x P/B i jämförelse med tillväxtmarknader i stort som handlas till 1,6x P/B", avslutar Catherine Gether och Fredrik Bjelland.

![Dessa var de tio största innehaven i portföljen per den 30 april. (Källa: Skagen Fonder)](/img/skagen13maj2.png)

<span class="image-caption">Dessa var de tio största innehaven i portföljen per den 30 april. (Källa: Skagen Fonder)</span>
