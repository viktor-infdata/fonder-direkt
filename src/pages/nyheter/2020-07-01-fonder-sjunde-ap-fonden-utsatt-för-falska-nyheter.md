---
templateKey: blog-post
title: "Fonder: Sjunde AP-fonden utsatt för falska nyheter"
date: 2020-07-01T06:43:58.591Z
sponsored: false
featured: false
tags:
  - Fonder
---
STOCKHOLM (Fonder Direkt) På måndagen utsattes Sjunde AP-fonden för en attack med falska nyheter. Ett falskt pressmeddelande publicerades som sedan spreds i ett antal medier.

Budskapet i det falska pressmeddelandet var att AP-fonden avyttrar all fossil verksamhet från sina portföljer.

Bakom attacken låg Extinction Rebellion, en internationell idéell miljöorganisation, skriver Realtid.

"Vi gjorde det här för att få uppmärksamhet, för att få upp ögonen på folk för vad som händer. AP7 följer inte Parisavtalet och de miljömål som finns. De borde själva ha skickat det här pressmeddelandet", säger Anna på organisationen Extinction Rebellion till Realtid.

Enligt Extinction Rebellion skrev 27 internationella medier om nyheten som bland annat fick spridning i Kina.