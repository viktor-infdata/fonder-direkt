---
templateKey: blog-post
title: "Fonder: Vegard Søraunet från Odin går till norsk redarmiljardär"
date: 2020-09-04T09:10:09.507Z
sponsored: false
featured: false
tags:
  - Fonder
---
STOCKHOLM (Fonder Direkt) Vegard Søraunet, som lämnade rollen som Odin Fonders Sverigeförvaltare och investeringschef i juni i år, är i full gång med att bygga upp ett investeringsteam för Fredriksens koncern Seatankers. Det skriver Dagens Industri.

"Det är en norsk familj med mycket intressen i norska bolag inom shipping, offshore och fisk, men nu vill de gärna vara med på den nordiska resan fullt ut och då speciellt i Sverige och Danmark, som har fler kvalitetsbolag än vi har i Norge", säger Vegard Søraunet, som skapat sin karriär genom att ha näsa för just den typen av bolag, skriver Dagens Industri.

Redarfamiljens önskemål är att skapa ett investeringsben likt Gustav Douglas investmentbolag Latour och Melker Schörling. På sikt finns idéer att ta in fler familjer och externt kapital. En börsnotering likt Latour är inte heller omöjlig, även om det ligger långt fram i tiden, säger Vegard Søraunet.