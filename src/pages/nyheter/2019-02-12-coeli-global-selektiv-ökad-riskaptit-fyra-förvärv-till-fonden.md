---
templateKey: blog-post
title: 'Coeli Global Selektiv: Ökad riskaptit, fyra förvärv till fonden'
date: 2019-02-12T13:35:01.718Z
sponsored: true
featured: false
tags:
  - Coeli
---
STOCKHOLM (Fonder Direkt) Januari bjöd på en ökad riskaptit och en månadsavkastning i klass med en årsavkastning för de flesta index, skriver Andreas Brock och Henrik Milton som är förvaltare för aktiefonden Coeli Global Selektiv.

![  Utveckling för Coeli Global Selektiv och jämförelseindex MSCI ACWI NR EUR, i svenska kronor. (Källa: Coeli)](/img/coeli12feb3.png)

<span class="image-caption">  Utveckling för Coeli Global Selektiv och jämförelseindex MSCI ACWI NR EUR, i svenska kronor. (Källa: Coeli)</span>

Förvaltarna förklarar att Mastercard, Wirecard och Chemours var de innehav som bidrog mest positivt medan innehaven i Beijer Ref och de indiska bankerna HDFC och RBL bidrog negativt till fondens utveckling. De bolag som förknippas med hög risk har det gått bättre för, konstaterar förvaltarna i kommentaren.

Under december och januari månad har fonden fokuserat sin analys på att identifiera mycket billiga bolag inom den amerikanska byggnadssektorn, då billiga bolån har stimulerat byggnationerna, skriver Andreas Brock och Henrik Milton.

"Eftersom bolånen har blivit billigare i USA har detta satt fart på byggandet igen", resonerar de.

_**Amerikanska centralbanken Federal Reserve gett stöd**_

Förvaltarna ser de fallande långräntorna och Federal Reserves försiktighet med fortsatta räntehöjningar som två anledningar till att januari har varit starkt. Marknaderna har stimulerats då aktier har framstått som det bästa placeringsalternativet, skriver de. När lösningen på handelskriget mellan USA och Kina väl kommer är det möjligt att se ett nytt rally på aktiemarknaderna med fler uppgångar, fortsätter de.

_**United Rentals och GMS gynnas av byggande**_

Coeli Global Selektiv har tagit in Axos Financials, GMS, United Rentals och Vonovia i portföljen, meddelar Andreas Brock och Henrik Milton. Det första är en amerikansk internetbank som växer snabbt och som nu också har en attraktiv värdering, menar de. Förvaltarna skriver också att Beacon Roofing Supply såldes i januari och att man nu istället har en exponering mot byggsektorn genom United Rentals och GMS, som fonden tror kommer gynnas av nybyggnadsintresset i USA. Det tyska fastighetsbolaget Vonovia återköptes då värderingen har blivit låg igen, enligt förvaltarna.

![Ovan fondens fem största innehav vid utgången av januari 2019. (Källa: Coeli)](/img/coeli12feb4.png)

<span class="image-caption">Ovan fondens fem största innehav vid utgången av januari 2019. (Källa: Coeli)</span>

Många bolag har vinstvarnat under det senaste halvåret, skriver förvaltarna, som också förklarar att det i januari var vissa aktiekurser som inte reagerade negativt på vinstvarningarna. Förvaltarna uppges därför utgå ifrån att den negativa informationen redan är inprisad i kurserna.



"Vi har under december och januari utnyttjat möjligheten att köpa billiga aktier och vi bedömer att aktiekurserna på dessa bolag kommer stiga kommande månader", skriver portföljteamet.
