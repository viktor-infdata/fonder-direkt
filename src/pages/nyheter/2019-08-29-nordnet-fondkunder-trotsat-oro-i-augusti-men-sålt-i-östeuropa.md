---
templateKey: blog-post
title: 'Nordnet: Fondkunder trotsat oro i augusti, men sålt i Östeuropa'
date: 2019-08-29T08:18:26.323Z
sponsored: false
featured: false
tags:
  - Nordnet
---
STOCKHOLM (Fonder Direkt) Augusti 2019 har varit en skakig och händelserik börsmånad, som efter bland annat eskalerat handelskrig, massiva demonstrationer i Hongkong samt inverterad amerikansk räntekurva ser ut att avslutas på lätt minus.



Nordnets kunder har dock inte avskräckts av stöket, utan dubbelt så många har köpt aktier och fonder, än som har sålt.



Det framgår av ett pressmeddelande från nätbanken, där Nordnet rapporterar om augustiaktiviteten för deras kunder i Sverige.



"Jag tycker det är klokt. En börs som styrs av Trumps twittrande är omöjlig att tajma. Då är det bättre att fortsätta månadsspara i sitt långsiktiga sparande, så att köpen kommer vid olika tidpunkter, kommenterar Nordnets sparekonom Frida Bratt i pressmeddelandet.



Spararna uppges ha sålt av fonder med smalt placeringsfokus på land- och branschnivå, till förmån för bredare globalfonder. Särskilt i Östeuropa och framförallt Ryssland har Nordnets fondsparare tagit hem vinster, enligt Frida Bratt.



Nedan de fonder som köpts respektive sålts i högst utsträckning bland Nordnets kunder i Sverige under augusti.

![Källa: Nordnet](/img/nordnet29aug.png)

<span class="image-caption">Källa: Nordnet</span>
