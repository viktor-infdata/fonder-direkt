---
templateKey: blog-post
title: 'SEB IM: Har nästan 7% i Addnode efter flaggning'
date: 2019-02-05T15:04:35.900Z
sponsored: false
featured: false
tags:
  - SEB IM
---
STOCKHOLM (Fonder Direkt) SEB Investment Management fortsätter att öka sitt innehav i it-koncernen Addnode. Efter att ha förvärvat 500.000 aktier uppgår kapitalandelen till 6,8 procent, enligt ett flaggningsmeddelande.

Innan flaggningen uppgick kapitalandelen i aktien till 5,3 procent, och fondbolaget har sedan starten av 2017 gått från 0,2 till dagens 6,8 procent, visar data från Holdings.

Fyra SEB-fonder finns registrerade i Addnodes ägarlista hos Holdings: Sverigefond Småbolag Chans/Risk, Nordic Small Cap Fund, Sverige Indexfond samt Hållbarhetsfond Sverige Index.

Före SEB IM återfinns Creades, Swedbank Robur och Odin Fonder i ägarlistan.
