---
templateKey: blog-post
title: "Neural Capital: Kryptohedgefond stänger ned, tappat 50% sedan 2017"
date: 2020-08-03T12:53:11.614Z
sponsored: false
featured: false
tags:
  - Neural Capital
---
STOCKHOLM (Fonder Direkt) Kryptovalutahedgefonden Neural Capital har stängt ned sin verksamhet efter att ha förlorat hälften av sitt kapital sedan starten 2017.

Det rapporterar kryptonyhetssajten Coindesk, som konstaterar att Neural Capital ansluter till en "hord av fonder som stänger under 2020" inom kryptovalutor, och som startade omkring boomen 2017 då många kryptovalutor steg kraftigt. Fonder som nämns i sammanhanget är Adaptive Capital, Prime Factor Capital och Tetras Capital.

Neural Capitals kryptotillgångar ska ha sålts av i december 2019, varpå en utdragen process om att få likviderna utbetalade till investerarna fortfarande är pågående, enligt tre anonyma källor med inblick, rapporterar Coindesk.