---
templateKey: blog-post
title: 'UB EM Fr Real Assets: Asien gav stöd i feb, ökat exp Östeuropa'
date: 2019-03-26T13:39:52.497Z
sponsored: true
featured: false
tags:
  - United Bankers AM
---
STOCKHOLM (Fonder Direkt) Infrastruktur- och fastighetsfonden UB EM Frontier Real Assets steg 0,2 procent i februari i basvalutan euro, vilket ger en uppgång på 9,9 procent för årets två första månader. Mätt i svenska kronor var uppgången 1,5 procent i februari, och 13,9 procent för januari-februari.

I en kommentar skriver förvaltaren United Bankers AM att fondens asiatiska och mexikanska innehav steg under månaden, medan innehav i andra regioner hade det tuffare.

![Fondutveckling sedan starten den 30 maj 2018. (Källa: UB AM)](/img/ub26mar3.png)

<span class="image-caption">Fondutveckling sedan starten den 30 maj 2018. (Källa: UB AM)</span>

Fonden ökade i februari sin exponering mot Östeuropa, genom att addera bolaget Nepi Rockcastle till portföljen. Bolaget har sitt säte i Rumänien och förfogar över en fastighetsportfölj i EEC-länderna värd nära 6 miljarder euro, där majoriteten av fastigheterna består av detaljhandelslokaler, enligt kommentaren.



UB EM Frontier Real Assets sammanvägda framåtblickande direktavkastning ligger på 4,2 procent, att jämföra med MSCI:s tillväxtmarknadsindex, där densamma är 3,2 procent. Samtidigt är portföljens EBITDA-yield (EBITDA/EV) 12 procent, vilket uppges vara i linje med tillväxtmarknadsindex.

![Fondens tio största innehav per den 28 februari 2019. (Källa: UB AM)](/img/ub26mar4.png)

<span class="image-caption">Fondens tio största innehav per den 28 februari 2019. (Källa: UB AM)</span>

Sett till landvikter är Mexiko med 16,9 procent störst, följt av Filippinerna (14,2), Thailand (12,5), Malaysia (9,9) och Indonesien (9,3). Gällande Filippinerna nämner United Bankers i kommentaren att lagstiftningen kring REIT:s har förbättrats, då minimumnivån som måste ägas av allmänheten har sänkts till 33 från 66 procent. Samtidigt uppges initiala överföringar av fast egendom till REIT:s ha blivit skattebefriade vid eventuell värdestegring.
