---
templateKey: blog-post
title: 'Novo Nordisk: Kurstapp näsbränna för tungt viktade fonder'
date: 2018-10-04T13:20:00.000Z
sponsored: false
featured: false
tags:
  - Novo Nordisk
---
STOCKHOLM (Fonder Direkt) Det danska läkemedelsbolaget Novo Nordisks aktie faller på torsdagen brant på Köpenhamnsbörsen, efter att konkurrerande Eli Lilly presenterat betydande viktminskningar samt sänkta blodsockernivåer för dess diabetesmedicin i fas 2b-studie. Aktien noterade vid 15-tiden en nedgång om 8 procent.

Bland fonder med stor exponering mot Novo Nordisk märks Nordnet Superfonden Danmark, som enligt Morningstar per den 31 augusti hade 15,9 procent av fondförmögenheten placerad i bolagets aktie.

Även den börshandlade fonden Xact Nordic 30 är tungt viktad, med 14,1 procent av kapitalet i Novo Nordisk. I och med att fonden är börshandlad, blir effekten av Novo Nordisks ras momentan, och fonden noterar på torsdagseftermiddagen en nedgång om 1,5 procent.

Bland övriga tungt viktade fonder återfinns bland andra Swedbank Robur Nordenfond samt SEB Nordenfond, med exponeringar på 9,4 respektive 9,3 procent.
