---
templateKey: blog-post
title: "Swedbank Robur: Bantat Dedicare-innehav kraftigt i dagarna"
date: 2020-08-06T14:44:36.492Z
sponsored: false
featured: false
tags:
  - Swedbank Robur
---
STOCKHOLM (Fonder Direkt) Fondförvaltaren Swedbank Robur har genom försäljning av 4.000 aktier minskat sitt innehav i Dedicare till 4,99 procent av kapitalet.

Det framgår av ett flaggningsmeddelande, där den 4 augusti uppges som transaktionsdatum.

Den 3 augusti sålde Swedbank Robur drygt 270.000 aktier i bolaget, vilket då tog ägarandelen från 7,92 till 5,03 procent av kapitalet, enligt data från Holdings. Förvaltaren äger nu knappt 470.000 aktier i Dedicare.

Swedbank Robur Microcap är den Roburfond som äger aktien i sin portfölj. Innehavet är bland de mindre i portföljen, med en portföljvikt på 1,4 procent innan nämnda minskningar, visar data från Morningstar.