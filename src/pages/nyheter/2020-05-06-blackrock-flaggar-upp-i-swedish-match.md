---
templateKey: blog-post
title: 'Blackrock: Flaggar upp i Swedish Match'
date: 2020-05-06T15:20:47.532Z
sponsored: false
featured: false
tags:
  - Fonder
---
STOCKHOLM (Fonder Direkt) Kapitalförvaltaren Blackrock, har ökat sitt innehav i tobaksbolaget Swedish Match till 5,1 procent av kapital och röster. Posten omfattar 8,2 miljoner aktier.

Det framgår av ett flaggningsmeddelande på onsdagen och transaktionsdatum var 30 april.

Blackrock hade 4,7 procent av kapitalet och rösterna i tobaksbolaget den 20 maj, visar ägardatatjänsten Holdings. Kapitalförvaltaren har pendlat kring ett ägande mellan 4,4 och 5,3 procent sedan 2016, men har nu alltså återigen flaggat upp över 5 procent.

Inte mindre än 60 investeringsprodukter från Blackrock har enligt Holdings ett ägande i Swedish Match och kapitalförvaltaren är bolagets största ägare.