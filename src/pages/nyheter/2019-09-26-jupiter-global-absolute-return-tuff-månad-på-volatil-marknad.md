---
templateKey: blog-post
title: 'Jupiter Global Absolute Return: Tuff månad på volatil marknad'
date: 2019-09-26T07:49:11.058Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Under en månad när volatiliteten sköt i höjden tappade aktiehedgefonden Jupiter Global Absolute Returns svenska andelsklass 1,0 procent. Jämförelseindex (LIBOR 3 Month EUR) stod under samma period still på 0,0 procent. Sedan årsskiftet är fondens svenska andelsklass ned 7 procent.



Det rapporterar fondförvaltaren James Clunie i en månadskommentar för augusti.



Bakom volatiliteten stod bland annat fortsatt handelskrig, svaga tillväxtsiffror från Kina och Tyskland och en inverterad räntekura i USA, menar James Clunie.



_**Blankare sänkte Burford**_



Portföljens långa innehav gick svart under augusti. Främst var det råvarubolag som BP, BHP och Royal Dutch Shell, samt Burford Capital som underpresterade, rapporterar James Clunie. I fallet med Burford Capital föll bolaget kraftigt efter anklagelser från specialistblankaren Muddy Waters om oegentligheter i hur bolaget beräknar och rapporterar rättegångskostnader samt brister i bolagsledningen. Fonden har haft bolaget i sin portfölj sedan 2013, och kommenterar senaste tidens turbulens:



"Vi känner trygghet i hur Burford lugnt och metodiskt har lagt fram motbevis mot anklagelserna och vidtagit åtgärder för kritiken mot bolagsstyrningen. Både vd och investeringschefen har utökat sina innehav", skriver James Clunie.



Samtidigt menar förvaltaren att det vore oklokt att tro att Burford Capitals aktie kommer att återhämta sig inom den närmsta tiden, och att det lägre marknadsvärdet sänker tillväxtutsikterna för bolaget. Trots detta har fonden ökat sin position då James Clunie menar att marknadens reaktion verkade överdriven.



Korta positioner i Tesla, Netflix, Healthcare Services, Dorman, International Flavors and Fragrances, Ceco Environmental, Spirax-Sarco, JM Smucker och Ollies' Bargain Outlet har gett positivt bidrag under månaden. På andra sidan stod dock korta positioner i Shake Schack, Ball Crop och Transdigm, som trots flera svagheter gått starkt under månaden, påpekar förvaltaren.



_**Värde skyddar mot recession**_



I en analys från Research Affiliates som James Clunie hänvisar till, framgår det att alla sju recessioner sedan 60-talet har föranletts av inverterad räntekura som har hållit i sig under minst ett kvartal. För fondens del påpekar James Clunie att värdeinvesteringar enligt analysen har underpresterat de tre sista åren innan inverteringen av räntekurvan, men överpresterar därefter. Detta skulle enligt James Clunie kunna betyda att värdeinvestering är en hedge mot avmattning i ekonomin.
