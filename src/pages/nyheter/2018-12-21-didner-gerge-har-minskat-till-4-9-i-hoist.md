---
templateKey: blog-post
title: 'Didner & Gerge: Har minskat till 4,9% i Hoist'
date: 2018-12-21T14:11:03.822Z
sponsored: false
featured: false
tags:
  - Didner
---
STOCKHOLM (Fonder Direkt) Fondbolaget Didner & Gerge har minskat sitt innehav i kredithanteringsföretaget Hoist till 4,9 procent av kapital och röster.

Det framgår av ett flaggningsmeddelande på fredagen, och har rapporterats av Nyhetsbyrån Direkt. Transaktionen skedde den 20 december.

Före affären ägde Didner & Gerge motsvarande 5,2 procent av kapital och röster i Hoist och vid utgången av november låg innehavet på motsvarande 6,5 procent, enligt ägardatatjänsten Holdings. Där framgår även att det är Didner & Gerge Småbolag som äger aktier i Hoist.
