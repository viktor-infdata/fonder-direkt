---
templateKey: blog-post
title: 'Baltic Horizon: Förvärvar kontorsbyggnad Vilnius för 18,3 MLN EUR'
date: 2018-12-21T16:23:39.642Z
sponsored: true
featured: false
tags:
  - Baltic Horizon
---
STOCKHOLM (Fonder Direkt) Fastighetsfonden Baltic Horizon Fund har träffat överenskommelse med det finländska byggbolaget YIT om att förvärva kontorsbyggnaden Duetto II i Litauens huvudstad Vilnius. Köpeskillingen uppgår till cirka 18,3 miljoner euro, och motsvarar en så kallad entry yield på omkring 7,1 procent.


Det skriver Baltic Horizon i ett pressmeddelande.

Transaktionen förväntas vara genomförd vid början av mars 2019 när byggnationen är färdigställd och hyresgästerna har flyttat in. Fastighetens största hyresgäster blir Vilnius värmenätverksbolag, Sweco och Rimi Lietuva, enligt pressmeddelandet.

Den förvärvade fastigheten ligger näst intill Duetto I, som ägs av Baltic Horizon Fund sedan mars 2017. Största hyresgäster i den fastigheten är Lindorff och Pernod Ricard.

![Duetto I. (Källa: Baltic Horizon)](/img/564838501.png)

<span class="image-caption">Duetto I. (Källa: Baltic Horizon)</span>

"Efter förvärvets genomförande kommer Baltic Horizon Fund äga och förvaltare ett attraktivt kontorskomplex med några av de främsta hyresgästerna i Vilnius", kommenterar fondens förvaltare Tarmo Karotam.
