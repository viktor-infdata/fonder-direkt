---
templateKey: blog-post
title: "Consensus Sverige Select: Enda fonden som äger Enzymatica"
date: 2020-07-20T08:13:59.383Z
sponsored: false
featured: false
tags:
  - Consensus AM
---
STOCKHOLM (Fonder Direkt) Life science-bolaget Enzymaticas aktie stiger kraftigt i den inledande måndagshandeln på First North, efter att bolaget meddelat att preliminära resultat av en in vitro-studie visar att deras Coldzyme-munspray deaktiverar det nya coronaviruset.

Strax efter klockan 10.00 var aktien upp drygt 60 procent, vilket innebär en kursstegring på nära 460 procent sedan årsskiftet.

Fondägandet i kursraketen är emellertid skralt, men Consensus Sverige Select återfinns i ägarlistan med 1,1 procent av kapitalet i aktien enligt Morningstar (per den 30 juni).

Fonden förvaltas av Anders Wright och har sina största innehav i Stillfront, Sobi, Bahnhof, Bonesupport samt Bambuser.