---
templateKey: blog-post
title: 'Länsförsäkringar Fonder: Ökat stadigt i Platzer, över 10% kap'
date: 2019-05-03T13:11:36.125Z
sponsored: false
featured: false
tags:
  - Länsförsäkringar Fonder
---
STOCKHOLM (Fonder Direkt) Länsförsäkringar Fonder har klivit över tioprocentsgränsen sett till kapitalägarandel i fastighetsbolaget Platzer, efter köp av 100.000 aktier den 2 maj.



Det framgår av ett flaggningsmeddelande.



Fondbolaget har stadigt ökat sitt innehav i aktien med start i augusti 2018. Då inhandlades drygt 550.000 aktier, vilket gjorde att Länsförsäkringar Fonders kapitalandel i bolaget steg från 6,95 till 7,41 procent, enligt statistik i Holdings.



Länsförsäkringar Fastighetsfond innehar den stora majoriteten av fondbolagets aktier i Platzer, men innehav finns även i fonderna Småbolag Sverige, Trygghetsfond samt Fastighet Europa, enligt Holdings databas.
