---
templateKey: blog-post
title: 'Fonder: Pictet lanserar fond med fokus på familjeföretag'
date: 2020-06-03T11:22:56.205Z
sponsored: false
featured: false
tags:
  - Fonder
---
STOCKHOLM (Fonder Direkt) Kapitalförvaltaren Pictet lanserar fonden Pictet-Family fund som fokuserar på familjeföretag och förvaltas av ett team lett av Alain Caffort and Cyril Benier i Genève. Det framgår av ett pressmeddelande.

"Flertalet studier visar att företag som ägs och drivs av familjer är mer lönsamma och överträffar icke-familjeägda företag. Framgångsrika familjeföretag medför ofta ett innovativt entreprenörskap, ett aktivt ägande samt en långsiktig strategi med anledning av successionsplanering. Sammantaget skapar detta gynnsamma förhållanden för långsiktigt sparande", skriver Pictet.

"Som ett familjeägt bolag och en av Europas ledande kapitalförvaltare är Pictet stolta att kunna erbjuda investerare möjligheten att dra nytta av familjeföretags unika styrka", tillägger kapitalförvaltaren.

Ett familjeföretag beskrivs av Pictet som ett bolag där en person, som ofta även är grundaren, eller en familj äger minst 30 procent av rösterna. Detta medför ett investeringsuniversum på drygt 500 bolag globalt, framkommer det.