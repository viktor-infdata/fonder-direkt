---
templateKey: blog-post
title: 'Fonder: Lundmark & Co lanserar global klimatfond'
date: 2020-06-02T07:42:48.550Z
sponsored: false
featured: false
tags:
  - Fonder
---
STOCKHOLM (Fonder Direkt) Det fristående fondbolaget Lundmark & Co gör om europafonden Aktiv Europa till en global klimatfond med namnet Lundmark Climate Impact Fund. Det framgår av ett pressmeddelande.

Förvaltare blir Håkan Lundmark som redan under 1990-talet förvaltade en global miljöfond på dåvarande WASA Försäkring och som sedan dess har följt miljöbranschen och kontinuerligt investerat i den, framkommer det.

"Vi har märkt att det varit svårt att trots den unika inriktningen med stort miljöfokus nå ut bland alla hundratals Europafonder", säger Håkan Lundmark, vd, och tillägger att fonden, precis som den tidigare europafonden, kommer kunna skydda sig med hjälp av terminer vid eventuella börsnedgångar vilket "gör fonden unik".

Fonden beskrivs som en aktivt förvaltad aktiefond som investerar globalt i miljöaktier. Placeringarna sker i bolag som direkt eller indirekt är involverade i satsningar som leder till en effektivare användning av världens resurser. De skall hjälpa till att lösa klimathotet eller bedömas bidra till att uppfylla FN:s globala hållbara utvecklingsmål.

"Coronakrisen har visat hur världen kan gå samman för att agera mot ett globalt hot. För närvarande visar människor att de kan göra vad som krävs för att bromsa en kris som hotar oss alla. Detta är ett sätt att hjälpa till med klimatkrisen", framkommer det.