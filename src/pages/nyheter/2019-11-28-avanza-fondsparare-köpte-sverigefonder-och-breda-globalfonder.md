---
templateKey: blog-post
title: 'Avanza: Fondsparare köpte Sverigefonder och breda globalfonder'
date: 2019-11-28T07:49:59.243Z
sponsored: false
featured: false
tags:
  - Avanza
---


STOCKHOLM (Fonder Direkt) Nätmäklaren Avanzas köplista dominerades av breda globalfonder i november, och noterade även stora köp i Sverigefonder medan spararna valde att sälja av hedgefonder.



Det framgår av ett pressmeddelande.



"Globalfonder är svenskarnas nya allemansfonder och har närmast parkerat sig på köptoppen de senaste åren. I november går var tredje fondkrona till just globalfonder och här utmärker sig billiga indexfonder. Åtta av de tio mest köpta globalfonderna har en total avgift på under 0,5 procent. Dessa fonder utgör en bra bas i sparandet då de ger exponering mot hela världen, till en låg prislapp", säger Johanna Kull, sparekonom Avanza.



![](/img/avanza.png)

Mest köpta och mest sålda fonderna hos Avanza i november. (Källa: Avanza)



Sverigefonder är en nyhet på listan, konstaterar Johanna Kull som menar att spararna köpt Sverigefonder som inriktar sig på småbolag.



"Det kan vara klokt. En traditionell Sverigefond är vanligtvis relativt bank- och verkstadstung, medan en småbolagsfond ger exponering mot en större mix av branscher och ofta innehåller bolag som uppvisar en högre vinsttillväxt", säger hon.



Bland de mest sålda fonderna toppar hedgefonder listan.



"Hela idén med hedgefonder är att de ska generera avkastning oavsett börsklimat, men senaste åren har många av dem inte hållit emot när börsen vikt och inte heller hängt med vid börsuppgång. I år har hedgefonderna som grupp avkastat drygt 6 procent, medan börsen inklusive utdelningar är upp över 30 procent. Det är klart att det finns undantag, men att plocka russinen ur hedgefondkakan är lättare sagt än gjort", kommenterar sparekonomen.
