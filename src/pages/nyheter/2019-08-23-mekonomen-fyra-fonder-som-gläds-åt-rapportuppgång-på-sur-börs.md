---
templateKey: blog-post
title: 'Mekonomen: Fyra fonder som gläds åt rapportuppgång på sur börs'
date: 2019-08-23T15:44:33.455Z
sponsored: false
featured: false
tags:
  - Mekonomen
---
STOCKHOLM (Fonder Direkt) Mekonomens aktie steg med nära 17 procent på fredagen efter att bolaget rapporterat ett resultat för det andra kvartalet som var strax över förväntan. Kvartalsrapporten vittnade om en stark utveckling på den polska marknaden samt om att bolagets besparingsprogram löper på enligt plan.



Det är relativt skralt sett till betydande portföljexponering mot Mekonomen bland fondkollektivet, men fyra fonder får sig en liten portfölj-boost på en börs som i övrigt vände ned till att stänga i tydligt rött territorium på fredagen.



Fonderna som låg rätt positionerade inför kvartalsrapporten (i detta fall definierat som en portföljvikt om minst 2 procent i Mekonomen) är Penser Yield, Swedbank Robur Sweden High Dividend, Didner & Gerge Småbolag samt Strand Småbolagsfond.



Penser Yield drar i sammanhanget det längsta strået, med en viktning om 4,9 procent, följt av de övriga tre som i nämnd ordning noteras för 3,6, 2,9 respektive 2,5 procent.



Det framgår av statistik från data- och analystjänsten Morningstar. Penser Yield ökade sitt innehav marginellt i juli, medan de tre andra fonderna inte gjorde någon förändring med sina positioner i Mekonomen under månaden.
