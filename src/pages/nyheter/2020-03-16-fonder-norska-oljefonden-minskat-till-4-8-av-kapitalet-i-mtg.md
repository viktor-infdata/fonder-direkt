---
templateKey: blog-post
title: 'Fonder: Norska oljefonden minskat till 4,8% av kapitalet i MTG'
date: 2020-03-16T10:11:17.625Z
sponsored: false
featured: false
tags:
  - Fonder
---
STOCKHOLM (Fonder Direkt) Den norska oljefonden, vars formella namn är Statens Pensjonsfond utland och förvaltas av Norges Bank, har minskat sitt innehav i mediebolaget MTG till 4,79 procent av kapitalet och 4,47 procent av rösterna.

Det framgår av ett flaggningsmeddelande, med anledning av att rösträtten nu understiger 5 procent.

Fondens minskning skedde från nivån 5,36 procent av kapitalet respektive 5,00 procent av rösterna.

Enligt ägardatatjänsten Holdings statistik ökade oljefonden sitt ägande i MTG under 2019 och flaggade upp över 5 procent av rösterna i november 2019, men fonden har minskat sitt innehav succesivt sedan inledningen av 2020 och står nu som femte största ägare efter att senast i slutet av januari varit den tredje största ägaren.
