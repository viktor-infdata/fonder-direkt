---
templateKey: blog-post
title: 'Oddo BHF Active Small Cap: -7,2% i feb, Dermapharm förvärvar från Merck'
date: 2020-03-09T08:13:16.718Z
sponsored: true
featured: false
tags:
  - ODDO BHF
---




STOCKHOLM (Fonder Direkt) Aktiefonden ODDO BHF Active Small Cap sjönk med 7,2 procent i februari, samtidigt som dess jämförelseindex (MSCI Europe Small Cap Hedged Euro NR) föll med 7,4 procent. Därmed har fonden backat 6,8 procent sedan årsskiftet medan jämförelseindex har tappat 9,1 procent. Siffrorna gäller i fondens basvaluta euro.

Fondförvaltarna Guillaume Chieusse, Armel Coville och Maxime Prodhomme meddelar i en månadsrapport att följande innehav, vars portföljvikt är större än 1 procent, steg med mer än 5 procent i februari: RIB Software (mjukvara, Tyskland), Keywords (dataspel, Storbritannien) samt Arjo (hälsovård, Sverige). Bland de aktier som hade störst negativ portföljpåverkan under månaden återfanns S&T (it-tjänster, Österrike) och Scapa (hälsovård, Storbritannien), enligt rapporten.

**Förvärv ska driva tillväxt i Dermapharm**

Fondens näst största innehav Dermapharm aviserade i februari att bolaget hade nått ett avtal med Merck om att förvärva Allergopharma, som uppges vara ett lönsamt schweiziskt bolag som är specialiserat på att utveckla behandlingar för allergier såsom hösnuva och allergisk astma.

"Bolaget är inte en del Mercks kärnstrategi, samtidigt som det representerar en genuin tillväxtdrivare för Dermapharm. Det kommer vara lätt att integrera i Dermapharms existerande dermatologi-affärsområde, vilket omfattar starka varumärken och högt specialiserade generiska mediciner", skriver förvaltarna.

Vidare bedömer förvaltartrion att affären är positiv eftersom den kommer att ge en skjuts åt Dermapharms försäljning och vinst i den utsträckning Allergopharma passar in med nuvarande produktlinjer. Samtidigt expanderar affären bolagets internationella marknadsföringskapacitet, särskilt i Asien, lägger förvaltarna till.

**Nordiska inslag i exponeringstoppen**

ODDO BHF Active Small Cap hade 59 aktieinnehav vid utgången av februari. Övervikter gentemot index återfinns inom hälsovård och teknologi, medan fonden är underviktad verkstad men framförallt finans där exponeringen är 20 procent lägre än i index.

Den Europafokuserade fonden har sina fem största landexponeringar i Frankrike (23,2 procent), Tyskland (12,9), Sverige (10,5), Italien (8,2) samt Finland (7,9).

Nedan följer en lista över portföljens största komponenter per den 29 februari:

![](/img/active.png)

*Källa: ODDO BHF AM SAS*
