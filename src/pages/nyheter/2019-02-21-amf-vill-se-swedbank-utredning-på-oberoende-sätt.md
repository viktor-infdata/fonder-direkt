---
templateKey: blog-post
title: 'AMF: Vill se Swedbank-utredning "på oberoende sätt"'
date: 2019-02-21T13:31:04.735Z
sponsored: false
featured: false
tags:
  - AMF
  - Swedbank
---
STOCKHOLM (Fonder Direkt) Swedbanks sjätte största ägare AMF vill att de allvarliga medieuppgifterna gällande penningtvätt inom banken utreds på ett oberoende sätt.



Det skriver AMF i ett pressmeddelande.



"Vi ser med oro på hur förtroendet för Swedbank skadas av de allvarliga anklagelser som förts fram mot banken, och av det fortsatt oklara läget. Det bör ligga i allas intresse att vi så snart som möjligt får bättre klarhet i vad som egentligen hänt. Därför menar vi att det är nödvändigt att det genomförs en granskning på ett oberoende sätt, av materialet i sin helhet, skyndsamt och så transparent som möjligt", säger AMF:s presschef Jens Söderblom.



På onsdagen sade Swedbanks kommunikationschef Gabriel Francke Rodau till Nyhetsbyrån Direkt att inga diskussioner angående att tillsätta en extern utredning av bankens verksamhet i Baltikum har förts.
