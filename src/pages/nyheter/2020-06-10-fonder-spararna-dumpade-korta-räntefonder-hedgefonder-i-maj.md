---
templateKey: blog-post
title: "Fonder: Spararna dumpade korta räntefonder & hedgefonder i maj"
date: 2020-06-09T20:57:44.464Z
sponsored: false
featured: false
tags:
  - Fonder
---
STOCKHOLM (Fonder Direkt) Nettosparandet i fonder uppgick i maj till 11,1 miljarder kronor. Stora insättningar gjordes i aktiefonder, medan korta räntefonder och hedgefonder uppvisade nettouttag.

Det framgår av ett pressmeddelande från branschorganisationen Fondbolagens förening.

Den samlade fondförmögenheten i Sverige ökade under månaden med 92 miljarder kronor och uppgick vid utgången april till 4.698 miljarder.

[![image](https://i.direkt.se/200610/585531301.png)](https://i.direkt.se/200610/585531301.png)

*Nettosparande i fonder 2020. (Källa: Fondbolagens förening)*

"När allt fler länder nu börjar lätta på sina restriktioner och de samhällsekonomiska hjulen så sakteliga börjat snurra igen, så fortsätter svenska sparare att köpa fonder. Aktiefonder uppvisade i likhet med föregående månad ett stort nettoinflöde under maj", kommenterar Gustav Sjöholm, sparekonom på Fondbolagens förening.

I maj genomfördes den årliga insättningen av rabatter (på fondavgiften) och arvsvinster på spararnas premiepensionskonton. Premiepensionen uppvisade, under månaden, ett nettoinflöde på omkring 5 miljarder kronor, vilket bidrog till att det totala nysparandet i fonder summerade till 11,1 miljarder i maj.

Aktiefonder uppvisade ett totalt nettoinflöde på 14 miljarder kronor och de flesta aktiefondstyper noterade insättningar. Störst var nettoinflödet i branschfonder, följt av Sverigefonder.

Långa räntefonder hade i maj ett nettoinflöde på totalt 3,4 miljarder kronor, varav 1,5 miljarder utgjorde nettoinsättningar i företagsobligationsfonder. Hittills i år noteras ett nettoutflöde från långa räntefonder på 17,1 miljarder kronor och av detta utgör 14,6 miljarder nettouttag från företagsobligationsfonder.

Av den samlade fondförmögenheten var 2.811 miljarder (motsvarande 60 procent) placerade i aktiefonder, det är en ökning med 1 procentenhet jämfört med april.