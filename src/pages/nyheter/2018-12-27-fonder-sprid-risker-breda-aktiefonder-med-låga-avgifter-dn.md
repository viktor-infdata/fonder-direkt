---
templateKey: blog-post
title: 'Fonder: Sprid risker, breda aktiefonder med låga avgifter - DN'
date: 2018-12-27T12:06:42.858Z
sponsored: false
featured: false
tags:
  - DN
---
STOCKHOLM (Fonder Direkt) Räkna med stora börssvängningar framöver med stora fall, men även kraftiga rekyler uppåt.

Det skriver DN:s Dan Lucas, som med anledning av den stökiga situationen på marknaderna påminner om att aktiesparande ska vara långsiktigt, och att en sparare ska tänka på att sprida riskerna.

"Det betyder att man sparar i breda aktiefonder som placerar i flera länder och att fonderna har låga avgifter", enligt Dan Lucas.

Han menar att de tvära kast som för tillfället syns på marknaderna är en typisk utveckling vid det som kallas börsturbulens. Investerare reagerar häftigt på en händelse, som blir en utlösande faktor för börsrasen och underblåses av en orolig miljö för investeringar.

"Och där spelar handelskriget mellan USA och Kina in. Kommande år kan vi få se en upptrappning som kan orsaka rejäl skada för världsekonomin. Till det kommer brexit, att Storbritannien lämnar EU. Det här är negativa händelser för ekonomin och pressar därför aktiekurserna", skriver Dan Lucas.

Den enskilda händelse skribenten refererar till ovan är att USA:s federala budgetapparat delvis har stängts ned, till följd av att president Donald Trumps krav på murfinansiering mot Mexiko inte godkänts av Demokraterna.
