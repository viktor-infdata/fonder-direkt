---
templateKey: blog-post
title: 'Coeli Global Selektiv: Indiska banker & Worldpay ledde vägen i mars'
date: 2019-04-09T08:32:03.354Z
sponsored: true
featured: false
tags:
  - Coeli
---
STOCKHOLM (Fonder Direkt) Aktiefonden Coeli Global Selektiv steg 1,9 procent i mars, en månad då indiska bankinnehav samt ett uppköpserbjudande gav en skjuts åt avkastningen.



Det framgår av en förvaltarkommentar från Andreas Brock och Henrik Milton.

![Utveckling för Coeli Global Selektiv och dess jämförelseindex (MSCI AC World NTR i SEK) sedan fondens start i november 2014. (Källa: Coeli)](/img/coeli9apr.png)

<span class="image-caption">Utveckling för Coeli Global Selektiv och dess jämförelseindex (MSCI AC World NTR i SEK) sedan fondens start i november 2014. (Källa: Coeli)</span>

Inför den kommande rapportsäsongen förväntar sig förvaltarna inga större överraskningar från bolag inom defensiva sektorer såsom hälsovårds- och betalningsbolag, men tror att bolag inom cykliska och räntekänsliga sektorer som industri och banker kommer att leverera svagare resultat.



Förvaltarduon anser att aktier i generella ordalag har övergått från att vara undervärderade, till att börja se normalvärderade ut.



Fondens tre bästa bidragsgivare till marsavkastningen var samtliga indiska banker; RBL Bank, Yes Bank och HDFC Bank. I övrigt så var en positiv nyhet aviseringen att innehavet Worldpay mottagit ett uppköpserbjudande från Fidelity National Information Services.



Positionen i Worldpay avyttrades i och med detta, för att ersättas med kortjätten Visa.



"Betalningsbolagen fortsätter vara ett starkt tema för fonden och tittar man från årsskiftet så är det tre bolag inom betalningar som har bidragit mest till fondens avkastning", skriver Andreas Brock och Henrik Milton.



Globalfonden har sedan tidigare ett innehav i Visa-konkurrenten Mastercard. Förvaltarna konstaterar att de två bolagen dominerar den globala marknaden för debet- och kreditkort, och bedömer att Visa bör ge ett bra bidrag till avkastningen.



Fondens negativa bidragsgivare i mars kom från vad förvaltarna betecknar som "special situations", i form av de amerikanska bolagen GMS, United Rentals och Axos Financials.



Coeli Global Selektiv är till 20 procent positionerad i "special situations" och till 80 procent i "champions", enligt kommentaren.



"Vi kommer sälja några av våra 'special situations' om de kommer upp till den förutbestämda målkursen. I och med att räntan för huslån har gått ned i USA bör den amerikanska byggmarknaden få en rekyl", resonerar Andreas Brock och Henrik Milton.

![Den vegetabiliska specialfettstillverkaren AAK var tillsammans med Mastercard Coeli Global Selektivs största innehav vid utgången av mars. (Källa: Coeli)](/img/coeli9apr2.png)

<span class="image-caption">Den vegetabiliska specialfettstillverkaren AAK var tillsammans med Mastercard Coeli Global Selektivs största innehav vid utgången av mars. (Källa: Coeli)</span>
