---
templateKey: blog-post
title: 'Blackrock: Christian Hyldahl ny Nordenchef'
date: 2019-10-09T07:53:25.686Z
sponsored: false
featured: false
tags:
  - Blackrock
---
STOCKHOLM (Fonder Direkt) Blackrock, världens största kapitalförvaltare, har utsett Christian Hyldahl till Nordenchef.



Det framgår av ett pressmeddelande.



Han kommer att tillträda sin nya tjänst 21 oktober och kommer närmast från en position som vd för ATP. Innan dess har han under nästan två decennier haft flera ledande befattningar på Nordea, inklusive rollerna som it-chef (CIO) och vd för Nordea Asset Management, heter det.



"Jag har under de senaste 10 månaderna noggrant övervägt mitt nästa steg och jag är glad att det blir på ett företag med en sådan global påverkan och ledande branschposition som Blackrock har. Jag ser mycket fram emot att bli en del av Blackrock-teamet och arbeta tillsammans med företagets kunder över hela Norden", säger Christian Hyldahl.



Blackrock sysselsätter cirka 40 anställda på sina lokala kontor i Stockholm och Köpenhamn.
