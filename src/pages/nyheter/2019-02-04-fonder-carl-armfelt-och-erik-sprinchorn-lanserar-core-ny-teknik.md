---
templateKey: blog-post
title: 'Fonder: Carl Armfelt och Erik Sprinchorn lanserar Core Ny Teknik'
date: 2019-02-04T08:16:53.168Z
sponsored: false
featured: false
tags:
  - Core Ny Teknik
---
STOCKHOLM (Fonder Direkt) Fondförvaltarna Carl Armfelt och Erik Sprinchorn, som i höstas lämnade Swedbank Robur, startar den nya fonden Core Ny Teknik.

Det framgår av ett pressmeddelande och det rapporterar Dagens Industri i måndagens tidning.

Förvaltarduon har startat TIN Fonder, med stöd från investmentbolaget Bure. Fonden Core Ny Teknik ska investera långsiktigt i små- och medelstora teknik- och innovationsinriktade bolag, främst i Norden. Huvudfokus är mjukvara, hälsa och digitala varumärken.

Fonden har mandat att investera 30 procent av kapitalet globalt och detta kommer sannolikt utnyttjas för att investera i medelstora bolag, snarare än småbolag, sade förvaltarna till Placera på måndagsmorgonen. Antal innehav kommer uppgå till 45-60.

"Vi vill fortsätta verka för att så många entreprenörer som möjligt väljer att komma till börsen. Vi ser detta som det bästa sättet att behålla våra digitala klenoder. Kommande 15+ åren kommer det ske en omfördelning av värde från de som äger gammal till de som äger ny teknik", säger Carl Armfelt i ett pressmeddelande.

Fonden är öppen för investering från och med måndagen den 4 februari. Minsta insättning är 1000 kronor och den årliga förvaltningsavgiften ligger på 1,50 procent.
