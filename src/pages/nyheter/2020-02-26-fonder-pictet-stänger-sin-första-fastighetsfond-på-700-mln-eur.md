---
templateKey: blog-post
title: 'Fonder: Pictet stänger sin första fastighetsfond på 700 mln eur'
date: 2020-02-26T10:29:05.660Z
sponsored: false
featured: false
tags:
  - Pictet
---
STOCKHOLM (Fonder Direkt) Pictet Alternative Advisors SA, Pictet Groups helägda alternativa investmentbolag, har stängt sin första fastighetsfond, Elevation I. Den övertecknade fonden stängdes på 700 miljoner euro.

Det framgår av ett pressmeddelande.

"Fonden tillämpar en value-add-strategi och har redan förvärvat tre logistikfastigheter i Stor-Londonregionen och en mångfunktionell fastighet i Madrid", framkommer det.

Enligt pressmeddelandet kommer Pictet fokusera på strategiskt viktiga städer i Tyskland, Spanien, Storbritannien och Norden och de försöker förbättra de förvärvade tillgångarnas hållbarhet genom PropTech-verktyg under hela investeringsprocessen.

Fonden lanserades under andra kvartalet 2019 med ett initialt mål om 400 miljoner euro, men med anledning av en stor efterfrågan övertecknades den, heter det.

"Fastighetsinvesteringar genomgår en betydande omvandling med förändringar i teknik, hållbarhetsmål och så kallad 'hotellisering' av fastigheter, vilket kommer ge möjligheter för aktiva förvaltare att skapa mervärde under de kommande åren", kommenterar Zsolt Kohalmi, global fastighetschef och chef för Pictet Alternative Advisors.

Elevation I förvaltas av ett team på 14 personer och leds av Zsolt Kohalmi.
