---
templateKey: blog-post
title: "Jupiter European Growth: Förstärker teamet med Nikisha Mistry & Phil
  Macartney"
date: 2020-07-23T12:01:42.060Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Aktiefonden Jupiter European Growth har rekryterat analytikern Nikisha Mistry och fondförvaltaren Phil Macartney.

Det framgår av ett nyhetsbrev, signerat fondförvaltarna Mark Heslop och Mark Nichols.

Nikisha Mistry anslöt i juli från Merian, där hon har arbetat inom fonden European Smaller Companies de senaste tre åren. Phil Macartney hämtas i september från Columbia Threadneedle, där han har varit förvaltare för fonderna UK Mid-250 och UK Absolute Alpha.

I och med nytillskotten kommer Jupiter European Growth-teamet att bestå av Mark Heslop, Mark Nichols, Sohil Chotai, Phil Macartney, Nikisha Mistry samt Lauren Jones.

I nyhetsbrevet lyfter förvaltarna fram hur pass globalt verksamma många av fondens innehav är, något som uppges vara en följd av att förvaltarnas sökande efter bolag med uthålliga konkurrensfördelar leder till innehav som konkurrerar på världsscenen.

![Geografisk omsättningsfördelning för vissa av Jupiter European Growths största innehav. APAC avser Asien-Stillahavsregionen. (Källa: Jupiter AM)](/img/jupiter23jul.png "Geografisk omsättningsfördelning för vissa av Jupiter European Growths största innehav. APAC avser Asien-Stillahavsregionen. (Källa: Jupiter AM)")

*Geografisk omsättningsfördelning för vissa av Jupiter European Growths största innehav. APAC avser Asien-Stillahavsregionen. (Källa: Jupiter AM)*

Uppställningen ovan kan ses i ljuset av att förvaltarna ofta möter investerare som beklagar sig över Europas bleka utsikter, med demografiska motvindar och byråkratiska och ineffektiva regeringar, framgår det.

"Vi ser saker annorlunda. Vare sig det handlar om digitaliseringen av Brasiliens finansiella system, dynamiken inom hälsovården i USA eller den växande medelklassen av konsumenter i Kina, erbjuder Europa-listade företag oss tillgång till många attraktiva tillväxtmöjligheter", skriver Mark Heslop och Mark Nichols.