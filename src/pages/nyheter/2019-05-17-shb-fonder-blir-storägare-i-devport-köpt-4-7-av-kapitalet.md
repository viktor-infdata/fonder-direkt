---
templateKey: blog-post
title: 'SHB Fonder: Blir storägare i Devport, köpt 4,7% av kapitalet'
date: 2019-05-17T14:48:06.449Z
sponsored: false
featured: false
tags:
  - Handelsbanken Fonder
---
STOCKHOLM (Fonder Direkt) Handelsbanken Fonder har förvärvat 469.000 B-aktier i Devport, motsvarande cirka 4,7 procent av kapitalet, och blir därmed Devports sjätte största ägare.

Det framgår av ett pressmeddelande samt rapporteras av Nyhetsbyrån Direkt på fredagen.

Ett antal större aktieägare i Devport, inklusive vd Nils Malmros och chefen för strategisk försäljning Peter Hedberg, har tillsammans bidragit till att möjliggöra för Handelsbanken Fonder att kunna förvärva en större post aktier i Devport, heter det i pressmeddelandet.

Nils Malmros och Peter Hedberg sålde 200.000 respektive 100.000 aktier i Devport för 37 kronor styck den 16 maj, vilket registrerades hos Finansinspektionen tidigare på fredagseftermiddagen och Nyhetsbyrån Direkt rapporterade om.

Devport är ett svenskt teknikkonsultföretag vars aktie handlas på First North.
