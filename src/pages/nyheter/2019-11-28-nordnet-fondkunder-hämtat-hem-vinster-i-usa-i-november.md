---
templateKey: blog-post
title: 'Nordnet: Fondkunder hämtat hem vinster i USA i november'
date: 2019-11-28T07:08:33.228Z
sponsored: false
featured: false
tags:
  - Nordnet
---


STOCKHOLM (Fonder Direkt) Wall Street gick som tåget under första halvan av november, samtidigt som den svaga kronan hjälpt till att lyfta USA- och globalfonder rejält.



Det framgår av ett pressmeddelande från nätbanken, där Nordnet rapporterar om novemberaktiviteten för deras kunder i Sverige.



"Nu hämtar fondsparare hem vinsterna i USA", kommenterar Nordnets sparekonom Frida Bratt i pressmeddelandet.



Sparekonomen menar att en så stark uppgång ökade osäkerheten på kort sikt, och hon noterade även en liten rekyl nedåt i slutet av månaden



"Många vill hämta hem vinsten. Vi ska också ha i åtanke att en stor del av uppgången i framför allt USA-fonderna, men också globalfonderna, förklaras av kronförsvagningen. För varje dollar spararen köper fondandelar för får man mer tillbaka i kronor", säger Frida Bratt.



Hon påpekar dock att kronan har stärkts något mot dollarn den senaste tiden, en effekt från Riksbankens väntade räntehöjning i december tycks vara inprisad. Framförallt menar hon att det är gröna skott i konjunkturen som lättat trycket på kronan.



"Som sparare bör man vara medveten om att valutaeffekten fungerar omvänt vid en starkare krona, och det kanske är just det USA-säljarna är", konstaterar sparekonomen.



Globalfonder som till 50 eller 60 procent består av amerikanska aktier valde dock spararna att behålla. Och globalfonder var fortsatt spararnas favoriter, men Nordnet kunde se att spararna även vågade satsa på tillväxtmarknadsfonder.



"En Asienfond är i november den näst mest nettoköpta fonden, och det hör inte till vanligheterna", säger Frida Bratt.



De mest handlade fonderna i november hos Nordnets kunder i Sverige:

![](/img/nordnet.png)

Källa: Nordnet
