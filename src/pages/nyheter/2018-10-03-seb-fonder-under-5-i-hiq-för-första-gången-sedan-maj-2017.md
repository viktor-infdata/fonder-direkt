---
templateKey: blog-post
title: 'SEB Fonder: Under 5% i HIQ för första gången sedan maj 2017'
date: 2018-10-03T08:39:00.000Z
sponsored: false
featured: false
tags:
  - SEB
---
STOCKHOLM (Fonder Direkt) SEB Fonder har minskat sitt innehav i IT-konsulten HIQ till 4,4 procent av kapitalet, genom försäljning av 606.258 aktier.

Det framgår av ett flaggningsmeddelande.

Detta var fondbolagets tredje minskning på kort tid, som har tagit SEB Fonder från ett HIQ-ägande om 7,2 procent i juli till dagens 4,4 procent, visar data från Holdings. Senaste gången ägandet understeg 5 procent var i maj 2017, då fondbolaget hade 4,6 procent av kapitalet. 

Euroclears senaste uppdatering visar att bland annat Sverigefond Småbolag Chans/Risk, Sverigefond Småbolag samt Nordic Small Cap Fund återfinns bland de SEB-fonder med innehav i HIQ.
