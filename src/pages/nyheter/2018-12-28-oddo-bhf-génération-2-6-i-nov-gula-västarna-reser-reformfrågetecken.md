---
templateKey: blog-post
title: 'ODDO BHF Génération: -2,6% i nov, gula västarna reser reformfrågetecken'
date: 2018-12-28T12:46:48.480Z
sponsored: true
featured: false
tags:
  - ODDO
---
STOCKHOLM (Fonder Direkt) Europeiska aktieindex föll åter i november, efter den skarpa korrektionen månaden innan. Divergensen mellan sektorer fortsatte och telekom, utilities, livsmedel och hälsovård steg, medan cykliska sektorer backade med råvaror och främst olja i täten för nedgången.

Det skriver aktiefonden ODDO BHF Générations förvaltare Emmanuel Chapuis, Guillaume Delorme, Javier Gomez Rodriguez och Francois-Régis Breuil i en månadsrapport.

Avkastning för ODDO BHF Génération och dess jämförelseindex (MSCI EMU NR EUR) i november och sedan årsskiftet. Basvaluta samt omräknat till svenska kronor, i procent:

```
           Nov (EUR)  Jan-Nov      Nov (SEK)  Jan-Nov          
Fond       -2,6        -13,2       -3,1        -9,0            
Jmf-index  -0,9        -7,2        -1,3        -2,8  
```

Fondens bästa avkastningsbidrag under månaden kom från:

```
Bolag                      Sektor                Land          
Iliad                      Telekom               Frankrike     
Maersk                     Transport             Danmark       
Inditex                    Detaljhandel          Spanien       
Novo Nordisk               Hälsovård             Danmark       
Roche                      Hälsovård             Schweiz       
Bouygues                   Telekom               Frankrike     
Danske Bank                Bank                  Danmark       
Fresenius Medical Care     Hälsovård             Tyskland      
Merck                      Hälsovård             Tyskland      
Criteo                     Internetannonsering   Frankrike  
```

I motsatt riktning gick följande aktier, som påverkade avkastningen negativt:

```
Bolag                      Sektor                Land          
Faurecia                   Bil                   Frankrike     
Aperam                     Rostfritt stål        Luxemburg     
Sophos                     Mjukvara              Storbritannien
SMCP                       Lyxvaror              Frankrike     
Richemont                  Lyxvaror              Schweiz       
Fresenius                  Hälsovård             Tyskland      
Continental                Bil                   Tyskland      
SPIE                       Teknikkonsult         Frankrike     
Sopra                      IT-tjänster           Frankrike 
```

Fonden uppges under månaden ha minskat sina innehav i Roche, Merck och Sodexo, för att istället öka positionerna i Sopra, Moncler och De Longhi.

Förvaltarna skriver att de ekonomiska rubrikerna i november dominerades av en bekräftat lägre industriaktivitet i Kina samt lägre tysk bilproduktion.

"I Europa, bortsett från brexit och den italienska budgeten, kan rörelsen 'de gula västarna' komma att resa frågetecken kring Frankrikes förmåga att genomföra planerade reformer, samt kan försvaga europeiska regeringars ledarskap", enligt portföljteamet.



![Fondens tio största innehav per den 30 november. (Källa: ODDO BHF AM SAS)](/img/564897701.png)

<span class="image-caption">Fondens tio största innehav per den 30 november. (Källa: ODDO BHF AM SAS)</span>
