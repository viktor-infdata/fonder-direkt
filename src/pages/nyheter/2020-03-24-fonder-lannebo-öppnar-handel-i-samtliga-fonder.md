---
templateKey: blog-post
title: 'Fonder: Lannebo öppnar handel i samtliga fonder'
date: 2020-03-24T09:34:38.956Z
sponsored: false
featured: false
tags:
  - Lannebo Fonder
---
STOCKHOLM (Fonder Direkt) Fonderna Lannebo Corporate Bond, Lannebo High Yield, Lannebo Sustainable Corporate Bond och Lannebo Komplett som varit senarelagda för handel har åter öppnat, det skriver Lannebo Fonder på sin hemsida och beslutet gäller från och med måndagens kurser.

"Det känns mycket positivt att företagsobligationsmarknaden på bara några dagar återgått till att fungera normalt", kommenterar Martin Öqvist, vd för Lannebo.

Anledningen till beslutet är att Lannebo bedömer att det har uppstått en större samsyn kring prisbilden på den nordiska företagsobligations-marknaden. Efter en noggrann analys av prisuppgifter från Bloomberg och bankernas ställda priser samt en jämförelse mot egna avslut har fondbolaget kommit fram till att Lannebo Corporate Bond, Lannebo Sustainable Corporate Bond, Lannebo High Yield och Lannebo Komplett kan värderas i enlighet med gällande regelverk. Därför ska senareläggningen i nämnda fonder upphöra.

"Jag vill passa på att be om ursäkt till de kunder som eventuellt ville göra affärer i fonderna i slutet av förra veckan. Men nu fungerar handeln som vanligt igen, säger Martin Öqvist.

Även Cicero fonder har meddelat att de åter öppnat handeln i de fonder som tidigare varit stängda.