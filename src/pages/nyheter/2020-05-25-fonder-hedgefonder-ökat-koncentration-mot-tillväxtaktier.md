---
templateKey: blog-post
title: 'Fonder: Hedgefonder ökat koncentration mot tillväxtaktier'
date: 2020-05-25T09:22:19.564Z
sponsored: false
featured: false
tags:
  - Fonder
---
STOCKHOLM (Fonder Direkt) Hedgefonder utökade sin koncentration mot tillväxtaktier, såsom Amazon och Microsoft, under det första kvartalet 2020, en period som präglades av volatilitet i spåren av coronaviruset. Det skriver Reuters med hänvisning till Goldman Sachs.

De två amerikanska jättarna Amazon och Microsoft noterade den största ökningen av ägande från hedgefonder, enligt analysen från Goldman Sachs över 822 fonder med 1,8 biljoner dollar i investerat kapital.

Tillsammans med Facebook, Alphabets Google samt Alibaba har Amazon och Microsoft placerat sig som de fem största innehaven bland hedgefonder under sju kvartal i rad.

Enligt Goldman Sachs har övervikten mot tillväxtaktier, som brukar överprestera marknaden generellt, gett stöd till hedgefonder när Wall Street upplevde en av de snabbaste vändningarna till björnmarknad någonsin i mars.

S&P 500-indexet föll mer än 35 procent under 23 handelsdagar och investerare valde att ty sig till tillväxtaktier snarare än så kallade värdeaktier.