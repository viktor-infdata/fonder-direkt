---
templateKey: blog-post
title: 'Coeli Frontier Markets: Återhämtning, Georgien och Argentina vände upp'
date: 2019-02-12T09:06:10.492Z
sponsored: true
featured: false
tags:
  - Coeli
---
STOCKHOLM (Fonder Direkt) Aktiefonden Coeli Frontier Markets steg med fyra procent januari. Huvudsakliga bidragare var Georgien och Argentina vars aktiemarknader återhämtade sig från deras sämre utveckling under 2018, skriver fondförvaltarna Hans-Henrik Skov och James Bannan i en förvaltarkommentar. Även Saudiarabien gick starkt i januari, som till skillnad från Georgien och Argentina var ett av de bästa länderna sett till utveckling under 2018, skriver förvaltarduon.

Fondens uppgång på 4,0 procent i januari var 2,8 procent lägre än dess jämförelseindex (MSCI Frontier Markets NR USD). Underprestationen tillskriver förvaltarna fondens undervikt i indextunga Argentina.

![Fondens avkastning i procent från start till och med 31 januari 2019. (Källa: Coeli)](/img/coeli12feb2.png)

<span class="image-caption">Fondens avkastning i procent från start till och med 31 januari 2019. (Källa: Coeli)</span>

Hans-Henrik Skov och James Bannan menar att utspelet från den rumänske finansministern Eugen Orlando Teodorovici om höjda skatter i landet påverkade den inhemska marknaden negativt, och därmed även fondens utveckling.

På bolagsnivå gick fondens största innehav, den saudiarabiska banken Al Rajhi Bank starkt och noterade en uppgång på omkring 17 procent, mätt i saudiska riyal. Per den 31 januari utgjorde banken 6,8 procent av fondens totala vikt. Det kenyanska telekombolaget Safaricom var även det ett positivt inslag i portföljen med en avkastning på cirka nio procent, mätt i kenyanska shilling. Det jordanska tobaksbolaget Al Eqbal Co For Investment avslutade månaden med en svagt positiv uppgång, mätt i hemvalutan jordansk dinar.

Fondens näst största innehav, det Kuwaitbaserade utbildningsbolaget Human Soft Holding gick mindre bra under årets första månad och noterade en svag nedgång, mätt i kuwaitiska dinarer. Den nigerianska banken Guaranty Trust Bank klev ut ur januari med en noterad nedgång på närmare 12 procent, mätt i euro.

![Coeli Frontier Markets fem största innehav vid utgången av januari. (Källa: Coeli)](/img/coeli12feb.png)

<span class="image-caption">Coeli Frontier Markets fem största innehav vid utgången av januari. (Källa: Coeli)</span>
