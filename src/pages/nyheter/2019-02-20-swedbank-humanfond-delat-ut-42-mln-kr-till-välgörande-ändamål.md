---
templateKey: blog-post
title: 'Swedbank Humanfond: Delat ut 42 mln kr till välgörande ändamål'
date: 2019-02-20T12:46:16.173Z
sponsored: false
featured: false
tags:
  - Swedbank Humanfond
---
STOCKHOLM (Fonder Direkt) Den ideella aktiefonden Swedbank Humanfond gav i förra veckan en utdelning om 42 miljoner kronor till 74 olika välgörenhetsorganisationer.

Det framgår av ett pressmeddelande från Swedbank.

"Vi vill skicka ett stort och varmt tack till alla de som har valt att spara i Swedbank Humanfond. Det är ett konkret bevis på att sparande och en god vilja verkligen kan göra skillnad på många sätt. Pengarna som förmedlas från spararna via fonden går till stöd till allt från akut hjälp vid katastrofer, sjukdomsbekämpning, forskning och insatser för en bättre miljö. Det som helt enkelt ligger kundens eget hjärta allra närmast", säger fondbolaget Swedbank Roburs vd Liza Jonson.

Swedbank Humanfond är en Sverigefond, som trots en aktiv förvaltning saknar förvaltningsavgift. Istället skänks 2 procent av kapitalet årligen till välgörande ändamål, och spararen kan själv välja vilken organisation som dennes del ska gå till.
