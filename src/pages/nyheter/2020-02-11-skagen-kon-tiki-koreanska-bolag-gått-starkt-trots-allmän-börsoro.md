---
templateKey: blog-post
title: 'Skagen Kon-Tiki: Koreanska bolag gått starkt trots allmän börsoro'
date: 2020-02-11T10:09:30.163Z
sponsored: true
featured: false
tags:
  - Skagen
---
STOCKHOLM (Fonder Direkt) Efter en positiv öppning på börsåret, vände världens börser tvärt ned i takt med att allvarligheten i coronavirusutbrottet i Kina gjorde sig tillkänna. För tillväxtmarknadsfonden Skagen Kon-Tiki renderade januari i en nedgång om 2 procent i svenska kronor, medan jämförelseindex (MSCI EM NR USD i SEK) tappade 1,8 procent under månaden.

Det skriver förvaltarna Cathrine Gether och Fredrik Bjelland i en kommentar för januari. Fondens exponering mot Kina har varit relativt låg, men i tider med oro för en global inbromsning i ekonomin drabbades fondens cykliska innehav så som Ivanhoe Mines, Global LNG och Euronav, rapporterar fondförvaltarna.

![*Fondens mest positiva respektive negativa portföljbidrag i januari. (Källa: Skagen Fonder)*](/img/tiki.png "*Fondens mest positiva respektive negativa portföljbidrag i januari. (Källa: Skagen Fonder)*")

*Fondens mest positiva respektive negativa portföljbidrag i januari. (Källa: Skagen Fonder)*

Sentimentet till trots, steg flera av fondens koreanska bolag; Samsung Electronics, som är fondens största innehav blev också månadens största positiva bidragsgivare. Därtill bidrog även Atlantic Saphire, X5 Retail Group, Samsung SDI och LG Chem positivt under månaden, framgår det av rapporten. Under månaden har kinesiska Hisense, tillverkare av bland annat hemelektronik, fått ta plats i portföljen:

"Vi ser en stor uppsida i värderingen av Hisense. Bolaget börjar konsolidera vinster från sitt joint venture tillsammans med Hitachi inom luftkonditionering", kommenterar förvaltarna.

På nedsidan återfanns tidigare nämnda Ivanhoe Mines och Euronav, samt Golar LNG. Fonden har sålt av sitt innehav i Lundin Mining efter att aktien nått förvaltarnas målpris, samt Tullow Oil efter negativa nyheter från bolaget.

Fonden utgörs av 44 bolag, med övervikt mot Korea och undervikt mot Kina jämfört med index, och förvaltarnas syn är att portföljen är "attraktivt värderad just nu, med p/e på 8 för 2020 och p/b på 1", skriver förvaltarna.

![](/img/tiki2.png)

*Skagen Kon-Tikis lands- och sektorexponering relativt fondens jämförelseindex (MSCI EM NR USD). (Källa Skagen Fonder)*

[Läs mer](https://www.skagenfonder.se/globalassets/pdfs/status-reports/sweden/skagen-kon-tiki-a/2020/20200131_skagen-kon-tiki-a-januari.pdf) hos Skagen Fonder
