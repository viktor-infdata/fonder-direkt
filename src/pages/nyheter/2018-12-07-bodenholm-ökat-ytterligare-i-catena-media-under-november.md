---
templateKey: blog-post
title: 'Bodenholm: Ökat ytterligare i Catena Media under november'
date: 2018-12-07T10:14:00.077Z
sponsored: false
featured: false
tags:
  - Öresund
  - Swedbank
---
STOCKHOLM (Fonder Direkt) Hedgefonden Bodenholm har köpt fler aktier i affiliatebolaget Catena Media efter flaggningen för drygt 5 procent den 8 november. I slutet av månaden uppgick innehavet till motsvarande 7,4 procent.

Det framgår av ägardatatjänsten Holdings senaste uppdatering.

Bodenholm gick in i Catena Media i oktober då ägarandelen skrevs till 3,3 procent, eller 1,8 miljoner aktier. Innehavet i slutet av november uppgår till nästan 4,2 miljoner aktier, en post värd cirka 447 miljoner kronor sett till rådande kursnivåer.

Fonden är nu Catena Medias tredje största ägare, efter Swedbank Robur och Öresund.

Bodenholm är en global aktiefokuserad lång/kort-fond och förvaltas av Per Johansson. Avkastningshistoriken sträcker sig till augusti 2015 och sedan dess är fonden upp drygt 26 procent, per den 31 oktober enligt data från Morningstar. Från årsskiftet summerar avkastningen till 8,6 procent.
