---
templateKey: blog-post
title: 'Coeli Global Selektiv: Strukturerat om till mer defensiv portfölj'
date: 2019-10-09T14:47:41.961Z
sponsored: true
featured: false
tags:
  - Coeli
---




STOCKHOLM (Fonder Direkt) Aktiefonden Coeli Global Selektivt tappade drygt 2,6 procentenheter mot index under september månad, något som förklaras främst av tyska bostadsutvecklaren Aroundtown och indiska banken Yes Bank.



Det framgår av en månadskommentar från förvaltarna Andreas Brock och Henrik Milton för aktiefonden Coeli Global Selektiv avseende september. Under september backade fonden 0,4 procent, medan jämförelseindex (MSCI AC World NTR) steg 2,25 procent (båda mätta i svenska kronor). Sedan årsskiftet är fonden upp 25,28 procent, medan jämförelseindex har presterat 28,69 procent under samma period.

![Fondens utveckling sedan start i november 2014. (Källa: Coeli)](/img/coeli-selektiv.png "Fondens utveckling sedan start i november 2014. (Källa: Coeli)")

_Fondens utveckling sedan start i november 2014. (Källa: Coeli)_

Fondens innehav i cykliska bolag, som United Rentals, Sandvik och Siltronic, bidrog positivt under månaden. Sandvik såldes sedermera av under september efter indikationer på konjunkturnedgång inom verkstad, rapporterar fondförvaltarna.



"Den data som nu kommit i början av oktober pekar på att vi kommer gå ännu djupare in i en konjunkturnedgång inom verkstadsindustrin, så vi är mycket glada att vi hann sälja av Sandvik innan aktien föll", skriver Andreas Brock och Henrik Milton



Även GMS, som har givit en uppgång om över 50 procent sedan årsskiftet, och bevakningsföretaget Total System Services, som blev uppköpt, har fått lämna portföljen. Tyska bostadsutvecklaren Aroundtown har sålts av efter tre år i portföljen:



"Huvudägaren till det tyska fastighetsföretaget Aroundtown sålde abrupt av sina aktier och då vår investeringstes är att sälja när han säljer, ja då sålde vi också", resonerar fondförvaltarna.



Avyttringarna har gjort plats för nya bolag. Total System Services ersattes av brasilianska betalningsföretaget Pagseguro, och Aroundtown har ersatts av Dexus, ett australiskt fastighetsbolag med fokus på kontorsfastigheter i Sydney.



Fondförvaltarna menar att portföljen nu har lägre cyklisk risk, och istället är positionerad för mer defensiv sekulär tillväxt.



"Våra företag kommer att rapportera om några veckor och det ser ut som att det kommer att bli en toppenbra kvartalssäsong, så vi är mycket laddade", avslutar förvaltarduon.

![Portföljfördelning i Coeli Global Selektiv, sett till länder och branscher. (Källa: Coeli)](/img/coeli-selektiv2.png "Portföljfördelning i Coeli Global Selektiv, sett till länder och branscher. (Källa: Coeli)")

_Portföljfördelning i Coeli Global Selektiv, sett till länder och branscher. (Källa: Coeli)_
