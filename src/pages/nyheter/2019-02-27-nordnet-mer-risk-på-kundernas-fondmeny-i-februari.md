---
templateKey: blog-post
title: 'Nordnet: Mer risk på kundernas fondmeny i februari'
date: 2019-02-27T08:53:42.861Z
sponsored: false
featured: false
tags:
  - Nordnet
---
STOCKHOLM (Fonder Direkt) Nordnetkunderna växlade upp sitt risktagande på fondsidan i februari och valde global-, tillväxt- och teknikfonder, medan fonder med lägre risk såldes av.



Det framgår av ett pressmeddelande från Nordnet.



Gällande tillflödet till tillväxtmarknadsfonder resonerar Nordnets sparekonom Frida Bratt att den mjukare räntepolitiken från Federal Reserve i USA gynnar tillväxtmarknadsländer, som i många fall har stora skulder i dollar.



In på topplistan över mest köpta fonder kommer Carl Armfelts och Eric Sprinchorns nystartade Core Ny Teknik.



"Swedbank Robur Ny Teknik har länge varit en populär fond bland spararna, och när förvaltarna valde att starta eget under namnet Core Ny Teknik följer spararna i hög utsträckning med", säger Frida Bratt.



Sparekonomen uppger att den senaste tidens börsoptimism även reflekteras av vilken typ av fonder som Nordnets kunder valde att sälja under februari, då flera ränte- och blandfonder återfinns på topplistan över mest sålda fonder.



Så här såg listan över de mest köpta respektive sålda fonderna hos Nordnet i Sverige ut under februari:

```
Mest köpta                         Mest sålda                  
Spiltan Aktiefond Investmentbolag  God Fond Sverige och Världen
Länsförsäkringar Tillväxtm Index   Skagen Global               
Robur Access Asien                 Öhman Realräntefond         
Core Ny Teknik                     Carnegie Strategifond       
Spiltan Räntefond Sverige          Öhman Sverige Hållbar       
Länsförsäkringar Global Index      Proaktiv 75                 
SPP Aktiefond Global               Öhman Kort Ränta            
DNB Global Indeks                  Catella Hedgefond           
SPP Aktiefond USA                  Lannebo Europa Småbolag     
Spiltan Globalfond Investmentbolag Parvest Japan Yen Bond      
```
