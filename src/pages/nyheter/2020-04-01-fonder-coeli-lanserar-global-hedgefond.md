---
templateKey: blog-post
title: 'Fonder: Coeli lanserar global hedgefond'
date: 2020-04-01T11:11:50.558Z
sponsored: false
featured: false
tags:
  - Coeli
---
STOCKHOLM (Fonder Direkt) Coeli lanserar hedgefonden Coeli Multi Asset, en global hedgefond som består av en kombination av cirka 80 procent lång/kortinvesteringar i aktier och cirka 20 procent marknadsneutrala investeringar i räntor, krediter och valutor. Det framgår av ett pressmeddelande.

"Målet är att fonden ska ge hög avkastning till kontrollerad risk i de flesta börsklimat. Investeringar görs direkt genom köp av fysiska innehav och indirekt genom finansiella derivatinstrument", skriver Coeli.

Stefan Åsbrink började på Coeli för att starta upp och förvalta fonden och har mer än 20 års erfarenhet som portföljförvaltare och över 15 års erfarenhet som kapitalförvaltningschef från arbetsplatser såsom SEB, Skandia och DNB, framkommer det.

"En systematisk lång/kort strategi i aktier är ett effektivt sätt att förvalta kapital på över tid, speciellt om man lägger till aktivt skydd/hedging av portföljen under perioder av börsoro, då får du en utmärkt kombination", kommenterar Stefan Åsbrink.