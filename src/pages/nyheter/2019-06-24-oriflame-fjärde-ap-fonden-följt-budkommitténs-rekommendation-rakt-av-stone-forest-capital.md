---
templateKey: blog-post
title: >-
  Oriflame: Fjärde AP-fonden följt budkommitténs rekommendation rakt av - Stone
  Forest Capital
date: 2019-06-24T08:22:26.978Z
sponsored: false
featured: false
tags:
  - Fjärde AP-fonden
---
STOCKHOLM (Fonder Direkt) Fjärde AP-fonden är gissningsvis underbemannad och har bara rakt av följt Oriflames investeringskommittés rekommendation att acceptera budet på bolaget.



Det säger kosmetikabolagets minoritetsägare Stone Forest Capitals investeringsdirektör Brad Lindenbaum till Dagens Industri.



Problemet Brad Lindenbaum lyfter fram är det oförenliga i Oriflames budkommittés ställningstagande att budet från familjen av Jochnick, på 227 kronor aktien vilket innebar en premie på 35 procent, dels är skäligt givet utmaningar i det korta perspektivet, men samtidigt inte återspeglar bolagets långsiktiga potential.



"Det är omöjligt att förena dessa två perspektiv. Om kommittén anser att värdet är för lågt, har de en plikt att rekommendera att aktieägarna avvisar erbjudandet", menar Brad Lindenbaum.



Investeringsdirektören säger vidare att Fjärde AP-fonden måste ta hänsyn till de mindre fondägarna och att det framstår klart att förlorarna blir de svenska pensionärerna. Brad Lindenbaum lägger till att han anser Oriflame vara värt 100 procent mer än det nu aktuella budet från af Jochnick.
