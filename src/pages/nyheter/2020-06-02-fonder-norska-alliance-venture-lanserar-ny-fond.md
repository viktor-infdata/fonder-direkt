---
templateKey: blog-post
title: 'Fonder: Norska Alliance Venture lanserar ny fond'
date: 2020-06-02T09:32:00.790Z
sponsored: false
featured: false
tags:
  - Fonder
---
STOCKHOLM (Fonder Direkt) Den norska riskkapitaljätten Alliance Venture lanserar den 2 juni fonden Alliance Venture Delta och meddelar samtidigt att bolaget utökar med ett kontor i Sverige. Det framgår av ett pressmeddelande.

"Att vi öppnar vårt tredje kontor i Stockholm, utöver Olso och Palo Alto, är en naturlig utveckling då vi strävar efter att vara mer aktiva i Norden i och med lanseringen av den nya fonden", framkommer det.

Alliance Venture uppger att de är glada över att kunna stänga en Venture fond mitt under pågående pandemi, vilket leder till att bolaget kan investera i en utmanande tid för start-up-bolagen.

Enligt kapitalförvaltaren kommer den nya fonden Alliance Venture delta bygga på samma investeringsstrategier som tidigare fonder, att investera i startups med ambitiösa grundare.

Den första stängningen av den nya fonden är 600 miljoner norska kronor och investere i fonden är European Investment Fund, Saminvest, Nysnø Climate Investments och KLP.