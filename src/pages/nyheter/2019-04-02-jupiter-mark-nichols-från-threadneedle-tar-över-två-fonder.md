---
templateKey: blog-post
title: 'Jupiter: Mark Nichols från Threadneedle tar över två fonder'
date: 2019-04-02T08:19:08.559Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Aktiefonderna Jupiter European och Jupiter European Growth förbereder sig på ett förvaltarbyte.



Alexander Darwall, som förvaltat de båda fonderna sedan 2001 respektive 2007, kommer vid årsskiftet att ersättas av Mark Nichols, efter en infasningsperiod då de båda arbetar sida vid sida.



Alexander Darwall kommer därefter fokusera på sina åtaganden inom fonden Jupiter European Opportunities Trust samt institutionella mandat, rapporterar Morningstar.



Jupiters investeringschef Stephen Pearson meddelar att fondernas successionsplan säkrar kontinuitet och en mjuk övergång för kunderna.



"I Mark har vi identifierat en bottom-up-stock-picker med erfarenhet av hela spannet sett till börsvärden samt av ett övertygelsebaserat förhållningssätt till portföljkonstruktion", lägger Stephen Pearson till.



Mark Nichols ansluter från Columbia Threadneedle, där han har varit sedan 2016 och förvaltar fonden Threadneedle European Select.



Angående förvaltningsrockaden kommentarer Alexander Darwall:



"Jag är fullt hängiven att leverera bästa möjliga investeringsresultat för kunderna de kommande åren. Jag ser fram emot att välkomna Mark till Jupiter och känner mig trygg med att han kommer att bli ett starkt tillskott till investeringsteamet."
