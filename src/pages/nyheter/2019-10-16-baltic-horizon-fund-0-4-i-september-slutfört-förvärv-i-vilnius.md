---
templateKey: blog-post
title: 'Baltic Horizon Fund: -0,4% i september, slutfört förvärv i Vilnius'
date: 2019-10-16T14:06:46.089Z
sponsored: true
featured: false
tags:
  - Baltic Horizon
---
STOCKHOLM (Fonder Direkt) Den börshandlade fastighetsfonden Baltic Horizon Fund backade 0,4 procent på Stockholmsbörsen i september och stängde på 14:75 kronor. Samtidigt steg fondens nettotillgångsvärde (NAV) per andel från 1:3253 till 1:3400 euro, en ökning med 1,11 procent.

![Kursutveckling Baltic Horizon Fund på Stockholmsbörsen i september. Fonden är även noterad på Nasdaq Tallinn. (Källa: Infront)](/img/baltic1.png "Kursutveckling Baltic Horizon Fund på Stockholmsbörsen i september. Fonden är även noterad på Nasdaq Tallinn. (Källa: Infront)")

_Kursutveckling Baltic Horizon Fund på Stockholmsbörsen i september. Fonden är även noterad på Nasdaq Tallinn. (Källa: Infront)_

Ökningen i NAV kopplas främst till fastigheternas prestation samt en positiv kassaflödeshedge, skriver fondförvaltaren Tarmo Karotam i ett pressmeddelande.



Baltic Horizon har slutfört det tidigare kommunicerade förvärvet av fastigheten North Star, belägen i Litauens huvudstad Vilnius.



Köpeskillingen landade på cirka 20,7 miljoner euro, vilket motsvarar en direktavkastningsnivå på fastigheten om 7,3 procent.



"North Star är en välbelägen kontorsbyggnad nära centrala affärsdistriktet i Vilnius. Inom den uthyrbara ytan på 10.000 kvadratmeter finns det flera starka hyresgäster, bland annat Litauens statliga skatteinspektion", framkom det i pressmeddelandet.

![Den förvärvade byggnaden North Star i Vilnius. (Källa: Baltic Horizon)](/img/baltic.jpg "Den förvärvade byggnaden North Star i Vilnius. (Källa: Baltic Horizon)")

_Den förvärvade byggnaden North Star i Vilnius. (Källa: Baltic Horizon)_

Som en del av transaktionen har säljaren förbundit sig att teckna nyemitterade fondandelar i Baltic Horizon till ett värde av 5 miljoner euro. Antalet emitterade fondandelar kommer att uppgå till teckningsbeloppet dividerat med fondens senaste NAV. Utgivningen och listningen av de nya fondandelarna väntas ske kort efter affärens genomförande
