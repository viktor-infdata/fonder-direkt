---
templateKey: blog-post
title: 'Fonder: Hemberg lanserar datadriven "Buffet"-fond för småsparare'
date: 2020-05-25T13:06:34.855Z
sponsored: false
featured: false
tags:
  - Fonder
---
STOCKHOLM (Fonder Direkt) Neox förvaltning lanserar en datadriven Europafond för småsparare som baseras på Warren Buffets och Benjamin Grahams investeringsprincipen. Fonden finns tillgänglig från och med måndagen 25 april hos bland andra SEB, Carnegie, Avanza och Nordnet. Det skriver Claes Hemberg, partner i Neox, i ett mail till Fonder Direkt.

"Att vi väljer att i första fonden fokusera på Europa, beror på att här finns många bra bolag som svenskarna mest har missat. Vi har bara 3 procent av våra fondpengar här. Istället har svenskarna mest pengar i Sverige- och USA-fonder", skriver Claes Hemberg.

Neox fond beskrivs som en aktivt förvaltad fond där man som sparare behöver se att den fortsätter att prestera bättre än börsen - annars är det bara att sälja av, menar Claes Hemberg. Avgiften ligger på 0,8 procent plus en prestationsbaserad avgift om 15 procent och passar den som sparar i minst fem år, framkommer det.

Neox Europafond innehåller stora europeiska bolag. Sett till branscher är det mest läkemedel och teknikbolag. Mest innehåller fonden europeiska bolag som tyska och schweiziska bolag. Ett exempel är schweiziska Roche, framkommer det. 1 av 10 bolag är svenska.

"Vilket är mycket förhållande till landets storlek. Ett av de totalt tre svenska bolag känner du väl igen: ICA. Även några danska, finska och norska bolag finns på listan. Ett av dem är danska medicinteknikbolaget Coloplast", skriver Claes Hemberg.