---
templateKey: blog-post
title: 'SHB Fonder: Går under 5% i HIQ'
date: 2020-04-27T12:15:21.710Z
sponsored: false
featured: false
tags:
  - Fonder
---
STOCKHOLM (Fonder Direkt) Handelsbanken Fonder har minskat sitt aktieinnehav i IT-konsultföretaget HIQ till 4,7 procent av kapitalet, enligt ett flaggningsmeddelande med anledning av att gränsvärdet för antal aktier och röster nu understiger 5 procent.

Handelsbanken Fonder ägde enligt Holdings 5,6 procent av kapitalet per den 31 mars. Fondförvaltaren har under ett antal gånger minskat sitt ägande i IT-konsultföretaget sedan december 2018, men legat på en ganska stabil nivå kring 6,3 till 7,7 procent av kapitalet. Senaste gången ägandet var lägre än 5 procent var i slutet av 2017, visar ägardatatjänsten Holdings.

De tre Handelsbanken-fonderna med ett ägande i HIQ är Handelsbanken Norden, Handelsbanken Sverige Selektiv och AstraZeneca Allemansfond.