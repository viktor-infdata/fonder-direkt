---
templateKey: blog-post
title: "Hedgefonder: Fler nylanseringar 2kv efter rekordlågt 1kv"
date: 2020-09-30T10:45:24.000Z
sponsored: false
featured: false
tags:
  - Fonder
---
STOCKHOLM (Fonder Direkt) Totalt 129 nya hedgefonder lanserades under april och juni, att jämföra med det första kvartalet 2020 då antalet nylanserade hedgefonder låg på den lägsta nivån på 12 år. Det skriver Reuters.

Många hedgefonder lade nylanseringar på is under inledningen av året då spridningen av coronaviruset tog fart på riktigt världen över och även nästlade sig in på de finansiella marknaderna, vilket ledde till att investerare eftersökte säkrare tillgångar.

Endast 84 hedgefonder lanserade under det första kvartalet, vilket är den sämsta siffran sedan finanskrisen, framkommer det.

"I samband med att risktoleransen hos investerare fortsatte att återhämta sig under det andra kvartalet väntas institutioner öka sin allokering mot hedgefonder som en komponent i en diversifierad portfölj och som ett svar på den marknadsvolatilitet vi upplevde tidigt under året", kommenterade Kenneth Heinz, chef på Hedge Fund Research.

Samtidigt som 129 nya hedgefonder lanserades under det andra kvartalet stängdes också 178 hedgefonder ned. Det var dock en hanterbar mängd om man jämför med rekordnoteringen om 304 nedstängda hedgefonder under det första kvartalet, skriver Reuters.