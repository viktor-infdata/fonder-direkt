---
templateKey: blog-post
title: "AuAg: Rekryterar Stefan Abrahamsson som assisterande förvaltare"
date: 2020-10-01T13:35:22.670Z
sponsored: false
featured: false
tags:
  - Fonder
---
STOCKHOLM (Fonder Direkt) AuAg Fonder har rekryterat Stefan Abrahamsson som assisterande förvaltare. Det skriver fondbolagets grundare Eric Strand på Twitter.

"Stefan skall lära sig allt jag kan och vara assisterande förvaltare samt framförallt informera investerare och rådgivare ute i Sverige. Passion, ära och frihet är våra ledord", skriver Eric Strand.

Det var under 2019 som Eric Strand startade AuAg Fonder och sin första fond AuAg Silver Bullet. Fonden har sedan lanseringen i början på november 2019 stigit 41,8 procent. I september 2020 lanserades AuAg:s andra fond, AuAg Precious Green, en fond som beskrivs som en grön ädelmetallsfond.