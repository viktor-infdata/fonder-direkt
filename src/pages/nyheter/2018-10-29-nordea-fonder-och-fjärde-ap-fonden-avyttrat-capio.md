---
templateKey: blog-post
title: Nordea Fonder och Fjärde AP-fonden avyttrat Capio
date: 2018-10-29T12:58:38.232Z
sponsored: false
featured: false
tags:
  - Nordea
---
STOCKHOLM (Fonder Direkt) Nordea Fonder samt Fjärde AP-fonden har avyttrat samtliga sina aktier i vårdkoncernen Capio, i kölvattnet av Ramsey Generale de Santes uppköpserbjudande.

Det framgår av flaggningsmeddelanden från Nordea Fonder respektive Fjärde AP-fonden på måndagen, som båda avser att kapital och röster gått under 5 procent, och nu noterar 0 procent.

Samtidigt har Ramsey flaggat över 90-procentsgränsen på måndagen, och äger nu 96 procent av kapital och röster i Capio.

Enligt vad Direkt rapporterade i fredags avser Ramsey påkalla tvångsinlösen av återstående aktier med hänvisning till aktiebolagslagen, samt verka för att Capios aktier avnoteras från Nasdaq Stockholm.
