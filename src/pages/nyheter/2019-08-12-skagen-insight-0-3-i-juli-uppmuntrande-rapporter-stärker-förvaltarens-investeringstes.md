---
templateKey: blog-post
title: >-
  Skagen Insight: +0,3% i juli, uppmuntrande rapporter stärker förvaltarens
  investeringstes
date: 2019-08-12T08:13:45.505Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Aktivistskuggarfonden Skagen Insight lyckades inte hålla jämna steg med sitt jämförelseindex i juli, men fondförvaltaren Tomas Johansson ser uppmuntrande tecken bland portföljbolagen.

Det framgår av en månadsrapport.

Tomas Johansson meddelar att innehaven Newell Brands, Gea Group, Armstrong Flooring och Diebold Nixdorf samtliga steg tvåsiffrigt som en följd av bolagens respektive kvartalsrapport.

"Det här ger oss ytterligare bekräftelse på att våra bolag rör sig i rätt riktning och att de förblir undervärderade av marknaden", skriver han.

Skagen Insight steg med 0,3 procent i juli, vilket innebär en uppgång om 21,5 procent hittills i år. Jämförelseindex klättrade samtidigt 4,9 procent under månaden och har därmed ökat med 28,0 procent sedan årsskiftet, framgår av rapporten där siffrorna avser avkastning i svenska kronor.

![Fondens bästa och sämsta avkastningsbidrag i juli. (Källa: Skagen Fonder)](/img/skagen12aug.png)

<span class="image-caption">Fondens bästa och sämsta avkastningsbidrag i juli. (Källa: Skagen Fonder)</span>

Det japanska bemanningsbolaget Pasona stack ut i positiv bemärkelse under månaden, detta mot bakgrund av en solid rapport enligt förvaltaren. Innehaven Thyssen Krupp och Armstrong Flooring tyngde däremot avkastningen.

"Thyssen Krupp hamnade under press trots rapporter om att dess uppdelningsplaner fortskrider samt att bolaget har mottagit starkt intresse för sin kronjuvel, hissdivisionen. Vi fortsätter att se betydande uppsidepotential i den här situationen", skriver Tomas Johansson.

Vid en generell översikt av portföljen bedömer förvaltaren att det finns stor värdepotential hos innehaven, då han ser den stora majoriteten portföljbolag som fortsatt missförstådda och underuppskattade av marknaden. Detta särskilt med tanke på de framsteg företagen har gjort, enligt Tomas Johansson.

![Vid juli månads utgång var Skagen Insight investerad i totalt 31 olika aktivistsituationer. De tio största aktieinnehaven motsvarade 52,4 procent av fondkapitalet. (Källa: Skagen Fonder)](/img/skagen12aug2.png)

<span class="image-caption">Vid juli månads utgång var Skagen Insight investerad i totalt 31 olika aktivistsituationer. De tio största aktieinnehaven motsvarade 52,4 procent av fondkapitalet. (Källa: Skagen Fonder)</span>

Skagen Insight har en kraftig övervikt i Japan, med drygt 33 procent av kapitalet, att jämföra med jämförelseindex MSCI World där Japan utgör 8 procent. Samtidigt noteras en ordentlig undervikt i USA, med 20 procent av kapitalet, mot 63 i index. Vidare återfinns övervikter i Tyskland, Sverige och Italien.

[Läs mer](https://www.skagenfonder.se/) hos Skagen Fonder.
