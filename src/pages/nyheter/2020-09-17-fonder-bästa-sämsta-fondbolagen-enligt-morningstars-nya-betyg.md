---
templateKey: blog-post
title: "Fonder: Bästa & sämsta fondbolagen enligt Morningstars nya betyg"
date: 2020-09-17T08:00:03.161Z
sponsored: false
featured: false
tags:
  - Morningstar
---
<!--StartFragment-->

STOCKHOLM (Fonder Direkt) Morningstar har lanserat ett nytt framåtblickande fondbetyg i Sverige, MQR (Morningstar Quantitative Rating), som baseras på över 180 underliggande datapunkter som analyseras för varje fond. I toppen bland de 43 svenska fondbolagen ligger AMF och i botten fem lite mindre välkända finansföretag: AIFM, Aktie-Ansvar, Alfred Berg, Catella och Navigera.

I en [videointervju](https://youtu.be/oCot-Vlp_rQ) med Fonder Direkt förklarar Jonas Lindmark, Morningstars analyschef och redaktör för Morningstar Sverige samt nordisk informationschef, hur betyget fungerar mer i detalj och hur man ska använda det. I intervjun poängterar han att en stor andel av fonder med höga betyg har väldigt låga avgifter i förhållande till snittet i sin kategori.

Jonas Lindmark har nu fyra veckor efter lanseringen tagit fram ett snittbetyg för fondbolagen, där betygen guld, silver, brons, neutral och negativ fått poäng för att sedan kunna omvandla MQR-betygen till ett snittvärde utifrån vad för betyg samtliga fonder hos ett fondbolag erhållit.

"Min erfarenhet är att snittbetyg är mer rättvisa och bättre på att säga något om kvaliteten på förvaltningen. En enskild fond kan ha haft tur eller ha en väldigt udda strategi. Och bra förvaltare kan sluta eller tappa fokus. Men genomsnittet för alla fonder hos ett fondbolag, särskilt de som har många fonder, är mer stabilt och pålitligt", skriver Jonas Lindmark.

I topp med åtta "Guld" och ett "Silver" är AMF. Analyschefen menar att det tydligt syns att fondföretag med låga avgifter ofta får höga MQR. Bland de svenska storbankerna är Handelsbanken i topp med snittbetyget 2,7 och Swedbank sämst med snitt -0,3.

I botten av tabellen finns i stället enbart mindre fondföretag, men sämst av de stora svenska fondföretagen är Skandia, med ett snittbetyg på -0,6. Ännu sämre snittbetyg har AIFM, Aktie-Ansvar, Alfred Berg, Catella och Navigera, som enbart har fått betyget "Negativ".

"Delvis beror nog deras låga betyg på att fonderna ofta har högre avgifter än snittet i samma kategori, men MQR verkar även generellt vara mer skeptisk i bedömningen av mindre fondföretag. Det stämmer nog att även utgångspunkten, den Analyst Rating som våra experter ger baserat på intervjuer och fondanalys, är mer försiktig och skeptisk om fondföretaget är litet. Här i Sverige har Allra-domen i vintras givit ytterligare en anledning att vara försiktig med att anförtro pengar till små förvaltare", resonerar Jonas Lindmark.

Listan nedan visar bästa och sämsta fondbetyg för fondbolagen:

|                         |                  |                       |
| ----------------------- | ---------------- | --------------------- |
| **Svenskt fondföretag** | **Antal fonder** | **Snitt MQR 31 juli** |
| AMF                     | 9                | 3.9                   |
| Agenta                  | 4                | 3.8                   |
| SPP                     | 23               | 3.3                   |
| Handelsbanken           | 76               | 2.7                   |
| Prior Nilsson           | 4                | 2.5                   |
| Cliens                  | 6                | 2.3                   |
| ICA Banken              | 3                | 2.3                   |
| Spiltan                 | 6                | 2.2                   |
| Avanza                  | 15               | 2.1                   |
| Tellus                  | 4                | 2.0                   |
| OPM                     | 3                | 1.7                   |
| IKC                     | 8                | 1.6                   |
| Länsförsäkringar        | 24               | 1.3                   |
| Naventi                 | 4                | 1.0                   |
| Nordea                  | 24               | 1.0                   |
| SEB                     | 50               | 0.4                   |
| Captor                  | 4                | 0.0                   |
| Humle                   | 3                | 0.0                   |
| Lannebo                 | 16               | 0.0                   |
| Lysa                    | 4                | 0.0                   |
| Nordic Equities         | 3                | 0.0                   |
| Simplicity              | 8                | 0.0                   |
| Carnegie                | 14               | \-0.1                 |
| Öhman                   | 35               | \-0.1                 |
| Swedbank Robur          | 72               | \-0.3                 |
| East Capital            | 5                | \-0.5                 |
| Skandia                 | 20               | \-0.6                 |
| Movestic                | 4                | \-0.8                 |
| Quartile                | 4                | \-0.8                 |
| Lancelot                | 3                | \-1.0                 |
| Indecap                 | 8                | \-1.1                 |
| Enter                   | 8                | \-1.3                 |
| Didner och Gerge        | 5                | \-1.8                 |
| Case                    | 3                | \-2.0                 |
| Förvaltningshuset       | 3                | \-2.0                 |
| Placerum                | 3                | \-2.0                 |
| Cicero                  | 10               | \-2.4                 |
| FCG                     | 17               | \-2.8                 |
| AIFM Capital            | 7                | \-3.0                 |
| Aktie-Ansvar            | 5                | \-3.0                 |
| Alfred Berg             | 6                | \-3.0                 |
| Catella                 | 6                | \-3.0                 |
| Navigera                | 8                | \-3.0                 |



<!--EndFragment-->