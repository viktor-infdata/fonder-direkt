---
templateKey: blog-post
title: 'Alcur Fonder: Flaggar upp i Pricer, dubblat ägande sedan mars'
date: 2020-05-15T12:03:29.099Z
sponsored: false
featured: false
tags:
  - Fonder
---
STOCKHOLM (Fonder Direkt) Alcur Fonder har ökat sitt innehav i prisvisningsbolaget Pricer till 5,2 procent av kapital och röster.

Det framgår av ett flaggningsmeddelande med anledning av att gränsvärdet för antal aktier och röster nu överstiger 5 procent.

Alcur Fonder hade 2,5 procent av kapitalet och rösterna i prisvisningsbolaget den 31 mars men har nu gått över 5 procent efter ett köp om 2,6 miljoner aktier den 13 maj och sedan strax över 320.000 aktier den 14 maj, enligt ägardatatjänsten Holdings.

Det är första gången som Alcur Fonders ägande överstiger 5 procent, sedan fondbolaget dök upp i ägarlistan i mitten av 2018.