---
templateKey: blog-post
title: 'Avanza: Jesper Bonnivier ny vd för Avanza Fonder'
date: 2018-12-03T09:23:47.531Z
sponsored: false
featured: false
tags:
  - Avanza
---
STOCKHOLM (Fonder Direkt) Avanza Bank har utsett Jesper Bonnivier till ny vd för Avanza Fonder. Han kommer även att ingå i Avanzas koncernledning.

Det framgår av ett pressmeddelande.

Jesper Bonnivier kommer närmast från Länsförsäkringar Fondförvalting där han under de senaste tio åren har varit vice vd och ansvarig för förvaltningen.

Han tillträder sin tjänst senast till sommaren.

"Jesper kommer att tillföra Avanza stor kompetens inom förvaltning och har samtidigt en bred erfarenhet av sparandemarknaden", säger Avanzas vd Rikard Josefson, som tidigare har varit vd för Länsförsäkringar Bank där Länsförsäkringar Fondförvaltning ingår.

Avanza har de senaste tre åren ökat sin fondförmögenhet under förvaltning från 14,8 till 26,6 miljarder kronor, per den 31 oktober 2018 enligt data från Morningstar. Oktobernivån innebar dock en nedgång från toppnoteringen om 28,1 miljarder i september.

Nätbankens fondutbud består av Avanza Auto, Zero, 50, 75, 100 samt Global, som lanserades i slutet av augusti i år.
