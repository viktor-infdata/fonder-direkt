---
templateKey: blog-post
title: 'Cliens Fonder: Bra tajming i Hexagon'
date: 2019-02-06T14:07:05.276Z
sponsored: false
featured: false
tags:
  - Cliens Fonder
---
STOCKHOLM (Fonder Direkt) Mätteknikbolaget Hexagons aktie stiger dryga 10 procent på onsdagseftermiddagen efter att ha varit pressad inför bokslutet, som dock visade sig infria förväntningarna.

Dagens uppgång är goda nyheter för Cliens Fonder, som under december har köpt in sig i Hexagon via tre fonder. Aktiefonderna Cliens Sverige Fokus och Cliens Sverige har tagit positioner motsvarande drygt 5 procent av respektive fondkapital, medan blandfonden Cliens Mixfond har inhandlat motsvarande 1,6 procent av fondens kapital, enligt siffror från Morningstar.

Övriga fonder som drar nytta av Hexagons lättnadsrally inkluderar Handelsbanken Sverige Selektiv, i vilken aktien utgör 7,9 procent av portföljen, Enter Sverige Pro (6,4 procent), Enter Sverige (6,1) och Handelsbanken Sverigefond (6,1).
