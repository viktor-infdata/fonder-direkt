---
templateKey: blog-post
title: 'Placera: Adderat Aktie-Ansvar Saxxum Aktiv i modellportfölj'
date: 2020-02-03T10:57:16.535Z
sponsored: false
featured: false
tags:
  - Placera
---
STOCKHOLM (Fonder Direkt) Placera passar på att bredda fondportföljen inför februari och portföljen består nu av elva fonder, efter Aktie-Ansvar Saxxum Aktivs intåg.

Det skriver Placeras fondredaktör Pär Ståhl i sin genomgång "Elva köpvärda fonder i februari".

"Fonden blir ett bra och tydligt komplement i riskklassen medelriskfonder. De två aktivt förvaltade blandfonderna som jag valt, investerar i huvudsak i aktier och obligationer i Sverige och viss del Norden", skriver Pär Ståhl.

Fonden har möjlighet att handla i flera tillgångsslag, inte bara aktier. Pär Ståhl förklarar att den investerar i råvaror, obligationer och valutor med ett väldigt flexibelt mandat, vilket innebär att i teorin kan fonden ha noll upp till 100 procent aktier.

"Det som är extra spännande med Aktie-Ansvar Saxxum Aktiv är den har intressanta riskegenskaper som passar bra som diversifieringskomponenter i en portfölj, och därmed minskar den sammanlagda portföljrisken. Vi tror att fonden har bra förutsättningar att gå bra på en osäker marknad", resonerar han.

Nedan Placeras modellportfölj inför februari:

<!--StartFragment-->

| **Fond**                         | **Risknivå** |
| -------------------------------- | ------------ |
| Swedbank Robur Östeuropa         | Högst        |
| MS INVF Asia Opportunities       | Högst        |
| PriorNilsson Realinvest          | Högre        |
| Spiltan Aktiefond Stabil         | Högre        |
| Fidelity European Dynamic Growth | Högre        |
| MS INVF Global Opportunity       | Högre        |
| Sensor Sverige Select            | Medel        |
| Carnegie Strategifond            | Medel        |
| Aktie-Ansvar Saxxum Aktiv        | Medel        |
| Spiltan Räntefond Sverige        | Låg          |
| IKC Avkastningsfond              | Låg          |



<!--EndFragment-->



Klicka[ här](https://www.avanza.se/placera/redaktionellt/2020/01/31/elva-kopvarda-fonder-i-februari.plc.html) för att läsa mer om hur Pär Ståhl resonerar om fondvalen och marknaden i stort.
