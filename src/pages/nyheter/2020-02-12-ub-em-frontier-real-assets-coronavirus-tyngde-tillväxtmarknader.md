---
templateKey: blog-post
title: 'UB EM Frontier Real Assets: Coronavirus tyngde tillväxtmarknader'
date: 2020-02-12T10:27:25.883Z
sponsored: true
featured: false
tags:
  - United Bankers
---
STOCKHOLM (Fonder Direkt) Oron om coronaviruset och dess spridning tyngde tillväxtmarknadernas utveckling i januari och realtillgångsfonden UB EM Frontier Real Assets tappade 2,1 procent i januari i basvalutan euro, vilket var bättre än MSCI:s tillväxtmarknadsindex som föll 3,6 procent.

Det framkommer av en månadsrapport från fondförvaltarna Aki Kostiander och Pekka Niemelä. I svenska kronor var fonden ned 0,6 procent för månaden.

![](/img/em.png)

*UB EM Frontier Real Assets utveckling sedan lansering i slutet av maj 2018. (Källa: United Bankers AM)*

Förvaltarna Aki Kostiander och Pekka Niemelä nämner i rapporten att fonden har fortsatt minskat sin exponering mot latinamerikanska flygplatsbolag och i stället ökat vikten inom ett par asiatiska fastighetsbolag.

Vad gäller portföljbidrag på landnivå meddelar förvaltarduon att Mexiko hade en stabil månad med en avkastning nära 4 procent, medan utvecklingen i Thailand och Indonesien hämmade avkastningen.

Sett till geografi hade UB EM Frontier Real Assets vid utgången av januari störst portföljandelar i Mexiko, med 19,3 procent av kapitalet, Filippinerna (13,3), Thailand (12,3), Malaysia (9,6) och Indonesien (9,9).

Fondens framåtblickande aggregerade direktavkastning ligger på 4,2 procent, medan motsvarande procentsats för tillväxtmarknadsaktieindexet MSCI Emerging Markets uppgår till 3,2, enligt rapporten.

![](/img/em2.png)

*Portföljens fördelning sett till länder. Mexiko toppar före Filippinerna och Thailand. (Källa: United Bankers AM)*
