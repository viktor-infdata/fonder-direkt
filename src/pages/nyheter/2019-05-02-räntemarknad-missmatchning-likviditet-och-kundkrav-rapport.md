---
templateKey: blog-post
title: 'Räntemarknad: Missmatchning likviditet och kundkrav - rapport'
date: 2019-05-02T13:57:25.384Z
sponsored: false
featured: false
tags:
  - Leveraged loans
  - CLO
  - räntemarknad
---
STOCKHOLM (Fonder Direkt) Nästa gång likviditeten på räntemarknaderna oundvikligen torkar upp bör kapitalförvaltare ha kommit på en plan för hur man ska möta stor uttagsbegäran från spararna, som förväntar sig att fonderna lever upp till sitt löfte om att vara dagligt handlade.



Det är en av slutsatserna i en ny rapport av forskarna Jim Kyung-Soo Liew, Ahmad Ajakh och kapitalförvaltnings-vd:n Daniel Zwirn.



Enligt rapporten är denna missmatchning, mellan dagligt handlade fonder och illikvida obligationsmarknader, en av de största riskerna för ränteinvesterare sedan finanskrisen, skriver branschsajten Institutional Investor.



"Folk som har förväntningar på snabb likviditet gillar inte att bli tillsagda att det inte finns någon sådan just nu. I öppna fondstrukturer måste något säljas för att du ska kunna få ut dina pengar", sade medförfattaren Daniel Swirn, vd på Arena Investors, i en intervju med branschsajten.



Enligt Daniel Swirn finns det hundratals miljarder värdepapper på räntemarknaden inom strukturen OTC (handel över disk).



"Om du tar något såsom lån med förstärkt hävstång (leveraged loans, reds; anm) och företagsobligationer inom OTC, vars likviditet är som cement, och sedan förpackar det i en ETF, är det fortfarande cement", sade han vidare.



Bland ett flertal risker som lyfts fram i rapporten är dessa "leveraged loans" samt derivatlån av typen "collateralized loan obligations", eller CLO, något som oroar författarna mycket. Ett problem uppges vara att den ökade investeraraptiten för dessa värdepapper leder till att förvaltare går längre ut på riskskalan och accepterar lån av allt sämre kvalitet, för att möta efterfrågan. Detta innebär att samma typ av övermod som var den primära roten till finanskrisen 2018 uppmuntras, slås det fast.



Daniel Swirn rekommenderar investerare att hålla en andel kontanter för att skydda sig, och konstaterar för Institutional Investor att "det finns värre saker än att hålla kontanter".
