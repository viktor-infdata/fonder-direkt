---
templateKey: blog-post
title: 'Handelsbanken Fonder: Ökar Cantargia-ägande i riktad emission'
date: 2019-03-22T08:33:28.294Z
sponsored: false
featured: false
tags:
  - Handelsbanken Fonder
---
STOCKHOLM (Fonder Direkt) Bioteknikbolaget Cantargia genomför en riktad nyemission, som tillför bolaget 106 miljoner kronor före emissionskostnader.



Det framgår av ett pressmeddelande.



Bland tecknarna i emissionen återfinns tjänstepensionsaktören Alecta (76,5 miljoner kronor), Handelsbanken Fonder (7,6 miljoner), EWS Stiftelsen (3,8 miljoner) och Jesem AS (1,8 miljoner).



Sedan tidigare ägde Handelsbanken Fonder aktier i Cantargia för 16,1 miljoner kronor, genom fonden Handelsbanken Hälsovård Tema, visar statistik från ägardatatjänsten Holdings.



Likviden från nyemissionen avses användas till två nya kliniska aktiviteter. Den första aktiviteten är att förbereda och genomföra en klinisk studie med CAN04 i USA. Den andra aktiviteten innebär en utökning av den pågående CANFOUR-studien i patienter med icke-småcellig lungcancer eller bukspottkörtelcancer.
