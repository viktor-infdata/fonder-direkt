---
templateKey: blog-post
title: 'Skagen Focus: 7,2% efter index i jan, coronaviruset sänkte värdeaktier'
date: 2020-02-10T15:59:39.919Z
sponsored: true
featured: false
tags:
  - Skagen
---
STOCKHOLM (Fonder Direkt) Den globala aktiefonden Skagen Focus tappade 4,6 procent i värde under månaden, medan jämförelseindex (MSCI ACWI NR USD, i SEK) steg med 2,6 procent. Det rapporterar fondförvaltarna Jonas Edholm och David Harris i en månadsrapport för januari.

![Skagen Focus bästa respektive sämsta avkastningsbidrag i januari 2020. (Källa: Skagen Fonder)](/img/focus.png "Skagen Focus bästa respektive sämsta avkastningsbidrag i januari 2020. (Källa: Skagen Fonder)")

*Skagen Focus bästa respektive sämsta avkastningsbidrag i januari 2020. (Källa: Skagen Fonder)*

Januaribörsen påverkades starkt av oro för coronaviruset och dess påverkan på den globala ekonomin, förklarar fondförvaltarna.

"Den lovande rotation till värdeaktier som vi såg i slutet av 2019 stannade av, och kapital flödade återigen till dyra och överköpta kvalitets- och tillväxtaktier", kommenterar fondförvaltarna.

För Skagen Focus innebar detta en bra möjlighet att köpa värdeaktier, i synnerhet Kinesiska, till vad förvaltarna menar var "extremt låga värderingar".

Innehavet i brasilianska socker- och ethanolproducenten San Martinho avyttrades under januari, efter en 60 procentig uppgång sedan oktober, meddelar förvaltarna. På råvarusidan nämner förvaltarna också god utveckling i Canfor Pulp och Ence, sedan priset på pappersmassa har stigit, och Roxgold som gynnades av både nya guldfyndigheter och stigande guldpris. San Martinho och Roxgold blev tillsammans med Teikoku Sen-I fondens tre största bidragsgivare under månaden, framgår det av rapporten. På nedsidan återfanns Ivanhoe Mines, Dow och ViacomCBS.

Fonden utgjordes vid utgången av januari av 35 bolag, med övervikt mot material sett till sektorer, och mot Japan sett till geografi. Fondens tre största innehav är Hitachi Ltd Information Technology, OMV AG Energy Austria och China Unicom Hong Kong.

![](/img/focus2.png)

*Skagen Focus lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)*

[Läs mer](https://www.skagenfonder.se/globalassets/pdfs/status-reports/sweden/skagen-focus-a/2020/20200131_skagen-focus-a-januari.pdf) hos Skagen Fonder
