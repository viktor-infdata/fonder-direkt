---
templateKey: blog-post
title: 'Coeli Sverige: "Essity en av börsens bästa tillgångar"'
date: 2019-01-30T13:42:53.768Z
sponsored: true
featured: false
tags:
  - Coeli
  - Essity
---
STOCKHOLM (Fonder Direkt) Solida och i princip konjunkturoberoende tillväxtförutsättningar, starka globala marknadspositioner samt god potential för förbättrad rörelsemarginal och avkastning på kapitalet. Det gör hygienkoncernen Essity till en av de bästa tillgångarna på Stockholmsbörsen, skriver Coeli Sveriges förvaltare Mattias Eriksson i en förvaltarblogg på Coelis hemsida.

Förvaltaren har nyligen besökt Essitys anläggningar Consumer Tissue och Professional Hygiene i Lilla Edet samt Personal Care i Falkenberg, och han slås av den eviga förbättringspotentialen som finns inom tillverkningsindustrin.

"Vid sådana här fabriksbesök blir jag alltid lika fascinerad av att oavsett hur länge produktionsanläggningen existerat så finns det alltid en enorm förbättringspotential. För tillfället handlar det till stor del om automation och digitalisering men om några år är det sannolikt andra modeord som styr produktivitetsarbetet. En never-ending story", skriver Mattias Eriksson, som bland annat förklarar att 220 olika blöjvarianter tillverkas i Falkenberg, med en hastighet om upp till 1.000 blöjor i minuten.

Mattias Eriksson meddelar att Essity-besöket gjorde honom stärkt i sin positiva syn på bolaget, och vad som framförallt uppges ha imponerat är de engagerade och mycket kompetenta medarbetarna samt bolagets solida produktionstillgångar.

"Det här är en stabil, trygg verksamhet där varumärke och produktutveckling (som alltid) spelar en avgörande roll. Essity har både starka varumärken, såsom Libero, Libresse, Tena, Tork och Edet, och framgångsrik produktutveckling. Under 2017 lanserade Essity-koncernen 41 nya produkter totalt", skriver Mattias Eriksson.
