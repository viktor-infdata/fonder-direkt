---
templateKey: blog-post
title: 'Volvo: Låg risk för miljöbrottsböter pga ej fuskat - Coeli'
date: 2018-10-16T16:02:29.081Z
sponsored: true
featured: false
tags:
  - Volvo
---
STOCKHOLM (Fonder Direkt) Volvoaktien var ned som mest 8,5 procent på tisdagsförmiddagen, efter att bolaget aviserat ett upptäckt komponentfel och uppgett att kostnaderna till följd av detta kan bli betydande. När Stockholmsbörsen stängde hade aktien återhämtat nästan halva nedgången och noterade -4,4 procent.



Mer specifikt handlar problemet om att Volvo upptäckt att en komponent som på vissa marknader används i ett avgasefterbehandlingssystem åldras snabbare än förväntat, vilket skulle kunna leda till att motorerna överskrider utsläppsgränserna för kväveoxid. 

![Kursutveckling för Volvo B den 16 oktober. (Källa: Infront)](/img/562056901.png)

<span class="image-caption">Kursutveckling för Volvo B den 16 oktober. (Källa: Infront)</span>

Mattias Eriksson, som förvaltar Coelis Sverigefond, pekar i en kommentar till Fonder Direkt på att företaget Cummins hade ett liknande problem vid årsskiftet, som har kostat bolaget cirka 7.200 kronor per fordon.



Förvaltaren konstaterar att Volvo sålde cirka 778.000 



lastbilar i Europa och Nordamerika mellan 2010-2015 samt cirka 27.000 bussar under samma tidsperiod. Det innebär 5,7 miljarder kronor i total kostnad om komponenten måste bytas ut i samtliga bilar och motsvarar 2,7 kronor per Volvoaktie, enligt Mattias Eriksson.



Avseende risken för böter relaterade till miljöbrott bedömer Coeli att sannolikheten är låg, eftersom Volvo inte fuskat på något sätt, utan köpt in en komponent som i efterhand visat sig inte hålla måttet, säger förvaltaren. Kapitalförvaltaren ser därmed dagens kursreaktion i Volvo som något överdriven, utifrån den information som nu ligger på bordet.



Däremot säger förvaltaren att det återstår att se vart konjunkturen tar vägen och om det är lämpligt att äga verkstadsaktier överhuvudtaget. Coeli har ännu inte satt ner foten i frågan, och avvaktar rapportperioden, tillägger han.



Denna vecka väntas kvartalsrapporter från bland annat tungviktare såsom Investor, Ericsson, Assa Abloy, Atlas Copco, Husqvarna samt Volvo.
