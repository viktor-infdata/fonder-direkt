---
templateKey: blog-post
title: "Fonder: Adrigo Hedge fusioneras med Adrigo Small & Midcap L/S"
date: 2020-09-02T14:40:29.603Z
sponsored: false
featured: false
tags:
  - Fonder
---
STOCKHOLM (Fonder Direkt) Adrigo Hedge kommer att slås ihop med Adrigo Small & Midcap L/S den 1 oktober. Det framgår av ett pressmeddelande.

"I syfte att renodla vårt fonderbjudande och effektivisera förvaltningen har vi tagit beslut om en sammanslagning mellan Adrigo Hedge och Adrigo Small & Midcap L/S. Fusionen kommer att ske den 1 oktober 2020 och innebär att Adrigo Hedge kommer att upplösas och andelsägare som väljer att följa med i fusionen kommer att få nya andelar i Adrigo Small & Midcap L/S", framkommer det.

East Capital förvärvade Adrigo November 2019 och det var även i samband med detta som Staffan Östling, förvaltare för Adrigo Small & Midcap L/S, tog över förvaltningen för Adrigo Hedge.

Adrigo Hedge har stigit 55 procent sedan start 2006. Sett till i år har fonden backat nästan 8 procent och var som mest ned 20 procent i mars. Adrigo Small & Midcap L/S är däremot upp nästan 13 procent i år och har avancerat 49 procent sedan start 2017.