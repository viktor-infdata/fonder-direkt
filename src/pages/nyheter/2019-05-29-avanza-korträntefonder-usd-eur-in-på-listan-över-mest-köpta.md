---
templateKey: blog-post
title: 'Avanza: Korträntefonder USD/EUR in på listan över mest köpta'
date: 2019-05-29T08:45:05.992Z
sponsored: false
featured: false
tags:
  - Avanza
---
STOCKHOLM (Fonder Direkt) Avanzas kunder nettoköpte fonder för femte raka månaden i maj, men inriktningen var försiktig med betoning på räntefonder.



Det framgår av ett pressmeddelande från nätbanken.



"Mer än varannan fondkrona går i maj till försiktigare företagsobligationsfonder med kort löptid. Här följer privatspararna de stora globala investerarna, där rekordmånga uppger att de positionerat portföljen för en kraftigare nedgång kommande månader", kommenterar Avanzas sparekonom Johanna Kull.



En nyhet på listan över mest köpta fonder var korträntefonder i dollar eller euro, vilket enligt Johanna Kull pekar på att spararna förväntar sig en fortsatt försvagning av den svenska kronan.



Månadens mest köpta fonder hos Avanza var företagsobligationsfonder, globalfonder, blandfonder samt korträntefonder (i dollar eller euro). Mest sålda var samtidigt Asienfonder, teknikfonder, hedgefonder, läkemedelsfonder samt Nordenfonder.
