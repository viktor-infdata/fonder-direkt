---
templateKey: blog-post
title: 'Fjärde AP-fonden: Ökat till nära 9% av kapitalet i Veoneer'
date: 2019-05-27T07:47:53.913Z
sponsored: false
featured: false
tags:
  - Fjärde AP-fonden
---
STOCKHOLM (Fonder Direkt) Statliga pensionsfonden Fjärde AP-fonden har markant ökat sitt innehav i fordonssäkerhetsbolaget Veoneer, efter köp av cirka 7 miljoner depåbevis den 23 maj.



Det framgår av ett flaggningsmeddelande.



Fjärde AP-fonden äger nu 9,7 miljoner depåbevis, eller 8,72 procent av kapitalet och rösterna i Veoneer, som även handlas i USA på New York Stock Exchange.



I och med den rapporterade transaktionen är Veoneer den nionde största bland Fjärde AP-fondens innehav i börsnoterade företag. Efter positionen i H&M, som är störst, följer Lifco, Atlas Copco, Getinge, Volvo, Elekta, Sandvik, SEB, Veoneer samt Fabege. Det visar statistik från ägardatatjänsten Holdings.
