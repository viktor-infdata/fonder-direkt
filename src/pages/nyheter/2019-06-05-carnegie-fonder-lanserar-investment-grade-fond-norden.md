---
templateKey: blog-post
title: 'Carnegie Fonder: Lanserar investment grade-fond Norden'
date: 2019-06-05T12:17:50.548Z
sponsored: false
featured: false
tags:
  - Carnegie Fonder
---
STOCKHOLM (Fonder Direkt) Carnegie Fonder lanserar räntefonden Carnegie Investment Grade, som inriktar sig på nordiska företagsobligationer och som ställer höga hållbarhetskrav på emittenterna.



Det skriver Carnegie Fonder i ett pressmeddelande.



Fonden uppges befinna sig i det mer försiktiga kreditsegmentet och fylla en naturlig plats mellan Carnegie Likviditetsfond och Carnegie Corporate Bond, enligt Mona Stenmark som kommer att förvalta Carnegie Investment Grade tillsammans med Mikael Engvall.



Mikael Engvall kommenterar att starka och stabila bolag med hållbarhetsfokus är en attraktiv kombination, och att förvaltarna ser goda förutsättningar för att fonden ska kunna uppnå en god avkastning över tid.



Fonden har en årlig förvaltningsavgift på 0,5 procent.
