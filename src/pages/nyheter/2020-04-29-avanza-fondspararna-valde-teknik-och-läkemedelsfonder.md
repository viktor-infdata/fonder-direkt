---
templateKey: blog-post
title: 'Avanza: Fondspararna valde teknik- och läkemedelsfonder'
date: 2020-04-29T05:31:12.062Z
sponsored: false
featured: false
tags:
  - Avanza
---
STOCKHOLM (Fonder Direkt) Spararna, som har en optimistiskt börssyn på ett års sikt enligt Avanzas senaste Sifo-mätning, har bytt fot och rekordförsäljningarna i mars har följts upp av stora fondköp i april.

Det framgår av ett pressmeddelande.

Avanzas sparare gör 3,1 fondaffärer per fondkund i april. Det är 24 procent fler än i fjol, visar statistik från 617 600 fondkunder hos Avanza. Månadens klart mest köpta fonder är teknikfonder.

"Teknikbolagen har klarat årets börsoro mycket bra och teknikfonderna tillhör årets vinnarfonder. Det har uppmärksammats av spararna och var tredje fondkrona har i april gått till just teknikfonder. Fonderna ger spararna exponering mot snabbväxande tillväxtbolag och är ett bra komplement i svenskarnas ofta bank- och verkstadstunga portföljer", säger Avanzas sparekonom Johanna Kull.

<!--StartFragment-->

| **Mest köpta**   | **Mest sålda**            |
| ---------------- | ------------------------- |
| Teknikfonder     | Företagsobligationsfonder |
| Sverigefonder    | Hedgefonder               |
| Globalfonder     | Korträntefonder (USD)     |
| Läkemedelsfonder | Korträntefonder (Euro)    |
| Blandfonder      | Turkietfonder             |

<!--EndFragment-->
*Mest handlade fonderna hos Avanza i april. (Källa: Avanza)*

Läkemedelsfonder är en annan mer nischad fondtyp som letar sig in på köptoppen i april.

"I läkemedelsfonder görs de största köpen någonsin och antalet sparare med minst en läkemedelsfond i portföljen är 16 procent fler än vid årsskiftet. Läkemedelsbolag är så kallade defensiva aktier och brukar vanligtvis klara sig bättre i tider av kris, något som denna gång stämmer i allra högsta grad. Inte bara skriker världen efter vaccin, efterfrågan på medicinteknik och utrustning är också på nivåer långt över det normala", säger Johanna Kull.

En trend som däremot håller i sig från mars är att fondspararna fortsatt väljer att sälja företagsobligationsfonder.

"Spararna fortsätter att sälja företagsobligationsfonder på bred front. Försäljningarna är dock en femtedel så stora som under massflykten i mars", säger sparekonomen.