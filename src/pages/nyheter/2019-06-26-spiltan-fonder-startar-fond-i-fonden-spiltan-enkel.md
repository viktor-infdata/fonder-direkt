---
templateKey: blog-post
title: 'Spiltan Fonder: Startar fond-i-fonden Spiltan Enkel'
date: 2019-06-26T11:24:07.316Z
sponsored: false
featured: false
tags:
  - Spiltan Fonder
---
STOCKHOLM (Fonder Direkt) Spiltan Fonder lanserar fonden Spiltan Enkel, en fond-i-fond som placerar i fondbolagets befintliga fonder enligt fördelningen 70 procent aktiefonder och 30 procent räntefonder.



Det framgår av en nyhetsuppdatering från Spiltan Fonder, där den nya fondens investeringar specificeras till aktivt förvaltade Sverigefonder och företagsobligationsfonder samt passivt förvaltade investmentbolagsfonder.



Avgiften om 0,77 procent uppges vara den samma som om spararen själv hade komponerat ihop en likadan portfölj ur Spiltans fondutbud.



Förvaltarna Jörgen Wärmlöv och Nicklas Segerdahl ansvarar för att de i fonden ingående fonderna håller sina tänkta målvikter och rebalanserar vid behov, framgår det vidare.



Inledningsvis är Spiltan Enkel endast tillgänglig via Spiltan Fonders hemsida.
