---
templateKey: blog-post
title: 'Fonder: Öhman Fonder lanserar ny global småbolagsfond'
date: 2019-12-10T07:44:58.462Z
sponsored: false
featured: false
tags:
  - Öhman Fonder
---
STOCKHOLM (Fonder Direkt) Öhman Fonder lanserar Öhman Global Småbolag Hållbar, en global småbolagsfond som investerar i bolag med ett marknadsvärde under 5 miljarder dollar.



Det framgår av ett pressmeddelande.



Fonder planerar att investera på såväl utvecklade marknader som på tillväxtmarknader och fonden kommer även vara exponerad över flera olika sektorer och branscher "för att uppnå en sund riskspridning", skriver Öhman Fonder.



"Vår nya småbolagsfond är verkligen global på riktigt och investerar över i princip alla sektorer i både utvecklade ekonomier och på tillväxtmarknader", kommenterar Ylwa Häggström, fondförvaltare Öhman Fonder.



"Mindre bolag är ofta mer koncentrerade i sin verksamhetsinriktning, vilket gör att våra tematiska idéer får större genomslag. Småbolag är även intressanta för att de ofta är mindre bevakade av analytikerkåren", tillägger hon.



Fonden förvaltas enligt samma principer och av samma förvaltningsteam som Öhman Global Hållbar, med den skillnaden att småbolagsfonden endast investerar i bolag som har ett marknadsvärde under 5 miljarder dollar.
