---
templateKey: blog-post
title: 'SHB Fonder: Har minskat i Net Insight under nedgångsperiod'
date: 2019-04-30T12:33:37.668Z
sponsored: false
featured: false
tags:
  - Handelsbanken Fonder
  - Net Insight
---
STOCKHOLM (Fonder Direkt) Handelsbanken Fonder har minskat innehavet i medienätsbolaget Net Insight med 200.000 aktier, varpå innehavet uppgår till 19,3 miljoner aktier, eller 4,95 procent av kapitalet i bolaget.



Det framgår av ett flaggningsmeddelande, där transaktionsdatum anges till den 29 april.



Fondbolagets ägarandel i Net Insight nådde sin högsta nivå hittills i november 2018, då kapitalandelen steg till 5,77 procent efter att drygt 1,2 miljoner aktier inhandlats under månaden, visar data från Holdings.



Sedan dess har innehavet i omgångar minskats med totalt nära 3,2 miljoner aktier, samtidigt som aktiekursen har rört sig söderut med en kursnedgång på drygt 24 procent under samma tidsperiod.



Handelsbanken Fonder äger Net Insight-aktierna via fonden Svenska Småbolag.
