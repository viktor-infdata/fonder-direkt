---
templateKey: blog-post
title: "Aktiefonder: Bara 16 procent på plus hittills i år"
date: 2020-07-03T05:30:23.340Z
sponsored: false
featured: false
tags:
  - Aktiefonder
---
STOCKHOLM (Fonder Direkt) Aktiefonderna har återhämtat sig brant under andra kvartalet, men effekten av Covid-19 är ändå en värdeminskning på i snitt 6 procent under första halvåret 2020. Vinnare är Consensus Småbolag som stigit 35 procent. Det skriver fonddatabolaget Morningstar.

Första halvåret 2020 var minst sagt dramatiskt och de två kvartalen vi gått igenom bjöd på helt skilda upplevelser. Första kvartalet föll de svenska aktiefonderna i snitt 18 procent, andra kvartalet återhämtade de nästan 15 procent.

I snitt är därmed värdeminskningen första halvåret 6 procent. Endast 53 av 337 svenska aktiefonder (16%) är på plus räknat från årsskiftet fram till 30 juni. Fast tack vare att andra halvåret 2019 var stark så är värdeökningen jämför med för ett år sedan fortfarande 4 procent.

Den fond som intar en stabil förstaplats är Consensus Småbolag som stigit 35 procent sedan årsskiftet fram till 30 juni.

"I övrigt är det främst IT-fonder som klättrat mest i värde. Bäst avkastning under andra kvartalet gav Plain AuAg Silver Bullet, som klättrade imponerande 63 procent på bara tre månader", noterar Morningstar.

Om man i stället fokuserar på förlorarna kan man tyda en trend - tillväxtmarknaderna tycks ha återhämtat sig sämre än börserna i USA och Europa.

SEB Latinamerika har exempelvis backat 40 procent och intar en bottenplats. Även Östeuropafonder, Rysslandsfonder och Norgefonder har utvecklats svagt.

Sverigefonderna har hittills under 2020 utvecklades väldigt lika snittfonden. Värdeminskningen är i snitt 6 procent, men nedgången under mars var lite större än globalt och återhämtningen lite brantare.

"Tydligt är dock att småbolagsfonderna fortsätter att utvecklas bättre, främst därför att de återhämtade sig ovanligt brant andra kvartalet. Därmed har trenden fortsatt att svenska aktier i småbolag är vinnare", noterar Morningstar.