---
templateKey: blog-post
title: 'Betsson: DNB Fonder nära trefaldigat antal aktier sedan sept'
date: 2019-05-07T08:55:37.953Z
sponsored: false
featured: false
tags:
  - DNB Fonder
  - Swedbank Robur
  - SEB Investment Management
---
STOCKHOLM (Fonder Direkt) Betting-operatören Betssons rapport för det första kvartalet fick ett svalt mottagande i tisdagens inledande handel på Stockholmsbörsen, med en nedgång på nästan 8 procent strax före klockan 11.



Som Fonder Direkt tidigare rapporterat har både SEB Investment Management och Swedbank Robur på sistone minskat sina respektive ägarandelar till under 5 procent av kapitalet i Betsson. SEB IM och Swedbank Robur är andra respektive tredje största ägare i bolaget, med 4,92 samt 4,90 procent av kapitalet, enligt data från Holdings.



DNB Fonder har störst ägarandel i aktien, med 7,36 procent av kapitalet. Trenden här är den motsatta, då fondbolaget har ökat sin andel den senaste tiden. Sedan i september 2018 har DNB Fonder gått från att ha 2,60 till dagens 7,36 procent av kapitalet i Betsson, eller från 3,8 till 10,6 mätt i antal miljoner aktier. Klart störst innehav återfinns i DNB:s teknologifond, framgår i Holdings databas.

![Betsson-aktien har i likhet med sektorkollegorna varit volatil det senaste året. (Källa: Infront)](/img/betsson7maj.png)

<span class="image-caption">Betsson-aktien har i likhet med sektorkollegorna varit volatil det senaste året. (Källa: Infront)</span>
