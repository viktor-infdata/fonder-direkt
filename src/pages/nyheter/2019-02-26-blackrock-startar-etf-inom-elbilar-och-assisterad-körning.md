---
templateKey: blog-post
title: 'Blackrock: Startar ETF inom elbilar och assisterad körning'
date: 2019-02-26T14:05:25.202Z
sponsored: false
featured: false
tags:
  - Blackrock
---
STOCKHOLM (Fonder Direkt) Kapitalförvaltaren Blackrock har lanserat en ETF som investerar i bolag verksamma inom elektriska fordon samt teknologier för assisterad körning.



Det skriver branschsajten Funds Europe.



Den nya ETF:en går under namnet Ishares Electric Vehicles and Driving Technology Ucits ETF, och kommer att följa Stoxx Global Electric Vehicles & Driving Technology Index.



Den totala avgiften uppges ligga på 0,4 procent.



"Vi är på väg att ta ännu ett stort språng i hur vi tar oss från a till b, i form av den oåterkalleliga trenden mot elbilar", säger Rob Powell, strateg inom Ishares tematiska investeringar på Blackrock.



I ovan nämnda index (som ETF:en kommer följa) återfinns bland 96 komponenter ABB, Volvo AB, Autoliv och Hexagon. Veoneer finns inte med i listan och det är oklart huruvida indexet har tagit hänsyn till bolagets avknoppning från Autoliv.
