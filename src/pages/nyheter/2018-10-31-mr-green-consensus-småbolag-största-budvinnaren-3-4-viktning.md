---
templateKey: blog-post
title: 'Mr Green: Consensus Småbolag största budvinnaren, 3,4% viktning'
date: 2018-10-31T12:19:27.006Z
sponsored: false
featured: false
tags:
  - Humle
  - Norron
  - Morningstar
---
STOCKHOLM (Fonder Direkt) Det brittiska bettingbolaget William Hill har lagt bud på den svenska speloperatören Mr Green uppgående till 69 kronor per aktie, enligt ett pressmeddelande. Mr Greens aktie stängde på 46:45 kronor på tisdagen och noterar på onsdagsförmiddagen 68:30, motsvarande en uppgång om 47 procent för dagen.



De fonder som gynnas av denna nyhet är främst Consensus Småbolag, med en portföljexponering mot Mr Green om 3,4 procent. Därpå återfinns Affärsvärldenfonden (2,9), Norron Select (2,6), Humle Småbolagsfond (2,1) samt Evli Nordic (1,8).

Det visar data från Morningstar, där det framgår att Consensus Småbolag minskade innehavet med 20 procent i september, medan Norron Select ökade sitt med 13,6 procent. Siffrorna tar inte hänsyn till eventuella förändringar i oktober.
