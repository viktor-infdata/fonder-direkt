---
templateKey: blog-post
title: 'ODDO BHF Avenir Europe: +0,4% i juli, ledande indikatorer oroar'
date: 2019-08-12T09:24:49.552Z
sponsored: true
featured: false
tags:
  - ODDO BHF AM SAS
---
STOCKHOLM (Fonder Direkt) Aktiefonden ODDO BHF Avenir Europe steg med 0,4 procent i juli sett till basvalutan euro, och har därmed ökat med 19,2 procent sedan årsskiftet. Jämförelseindex steg med 0,2 procent och noterar +16,5 procent under 2019.



Det framgår av en månadsrapport. I svenska kronor steg fonden med 1,5 procent under månaden och en uppgång om 25,6 procent noteras så här långt i år.

![Som andel av portföljen har ODDO BHF Avenir Europe klart mest kapital investerat i Frankrike, före Storbritannien, Tyskland, Sverige och Irland. (Källa: ODDO BHF AM SAS)](/img/oddo12aug.png)

<span class="image-caption">Som andel av portföljen har ODDO BHF Avenir Europe klart mest kapital investerat i Frankrike, före Storbritannien, Tyskland, Sverige och Irland. (Källa: ODDO BHF AM SAS)</span>

Förvaltarna Pascal Riegis, Grégory Deschamps, Frédéric Doussard och Sébastien Maillard konstaterar att utvecklingen på den europeiska aktiemarknaden var blandad i juli. Cykliska sektorer såsom råvaror, personvagnar och finans gick svagt, vilket balanserades upp av defensiva sektorer som livsmedel, dryck och hälsovård, där ihållande låga räntor enligt förvaltarna ger stöd.



Förvaltarteamet observerar att ledande tillverkningsindikatorer fortfarande ser hyfsade ut i USA, även om vissa sprickor börjar synas på fasaden. I Europa, Japan och Kina ser det betydligt sämre ut.



"I Europa, med dess beroende av bilsektorn, förblir indikatorerna farligt förankrade i negativt territorium. I Kina och Japan har de upphört att försämras, men är fortfarande under den kritiska 50-tröskeln. Som tur är ser det bättre ut för ledande tjänsteindikatorer. Det gäller särskilt i USA, där ett gynnsamt konsumentsentiment stödjer hushållen. Indikatorerna är i stort sett stabila och över 50-gränsen", skriver förvaltarna.



De konstaterar samtidigt att den nedslående trenden inom tillverkningsindustrin får centralbanker att behålla en mjuk hållning, något som exemplifieras med Federal Reserves räntesänkning med 25 punkter i USA under månaden. Samtidigt är det sannolikt att mer stimulanser är att vänta från ECB.



"Mario Draghi målade en dyster bild av Europas ekonomiska utsikter för att rättfärdiga den defensiva attityd som fortfarande råder. Tioåriga statsobligationsräntor satte nya rekord i Europa och är till stor del parkerade väl inom negativt territorium", skriver förvaltarteamet.

![Ovan fondens tio största aktieinnehav, bland totalt 38 stycken. (Källa: ODDO BHF AM SAS)](/img/oddo12aug2.png)

<span class="image-caption">Ovan fondens tio största aktieinnehav, bland totalt 38 stycken. (Källa: ODDO BHF AM SAS)</span>
