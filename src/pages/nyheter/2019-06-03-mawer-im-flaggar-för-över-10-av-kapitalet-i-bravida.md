---
templateKey: blog-post
title: 'Mawer IM: Flaggar för över 10% av kapitalet i Bravida'
date: 2019-06-03T09:27:38.391Z
sponsored: false
featured: false
tags:
  - Mawer IM
---
STOCKHOLM (Fonder Direkt) Kapitalförvaltaren Mawer Investment Management har köpt drygt 400.000 aktier i Bravida och äger därefter 10,03 procent av aktiekapitalet.



Det framgår av ett flaggningsmeddelande där transaktionsdatum anges till den 24 maj.



Mawer övertar därmed förstaplatsen i Bravidas ägarlista före Capital Group, enligt statistik från ägardatatjänsten Holdings.



Den 23 maj, dagen före den nu rapporterade transaktionen, köpte Mawer drygt 1,3 miljoner aktier i Bravida, enligt Holdings. Kapitalförvaltarens totala ägande i aktien uppgår till 20,4 miljoner aktier.



Mawers första köp i aktien skedde i mars 2018, en position som då motsvarade 1,63 procent av kapitalet.
