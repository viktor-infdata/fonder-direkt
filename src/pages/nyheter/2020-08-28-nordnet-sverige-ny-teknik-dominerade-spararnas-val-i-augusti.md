---
templateKey: blog-post
title: "Nordnet: Sverige & ny teknik dominerade spararnas val i augusti"
date: 2020-08-28T06:05:45.326Z
sponsored: false
featured: false
tags:
  - Nordnet
---
STOCKHOLM (Fonder Direkt) Sverigefonder visade sig vara populära bland spararna i augusti till följd av den starka kronan. Samtidigt har fonder med exponering mot den nordiska tekniksektorn exploderat i popularitet och i augusti fortsatte trenden med oförminskad styrka.

Det framgår av ett pressmeddelande från nätbanken, där Nordnet rapporterar aktiviteten för deras kunder under det första halvåret i Sverige.

Nordnet noterade även en ökning av antalet sparare som äger aktiefonder på deras plattform, vilket indikerar om en fortsatt positiv syn på börsen.

"En starkt bidragande orsak till att optimismen på marknaden fortsätter trots signaler om nya vågor av virusspridning är förhoppningar om att ett vaccin kommer att bli verklighet kanske redan i år eller i början av 2021", säger Frida Bratt, sparekonom på Nordnet.

När fondspararna vände blickarna mot Sverigefonderna valdes i stället globalfonder bort, framkommer det.

"Kronförstärkningen gör att globalfonder på grund av valutaväxlingseffekten får ett lite sämre utfall för svenska sparare", förklarar Frida Bratt.

En fondtyp som ökar i popularitet med oförminskad styrka är fonder med exponering mot den nordiska tekniksektorn. TIN Ny Teknik har ökat antalet ägare sedan årsskiftet med 76 procent, och Swedbank Robur Ny Teknik med 40 procent.

"Flera av gamingbolagen och andra hemmasittaraktier har gjort en riktig 'victory royale' på börsen under sommaren. Det har lockat spararna till fonder med fokus på ny teknik. TIN Ny Teknik är den näst mest köpta fonden under månaden, följt av Swedbank Robur Ny Teknik", säger Frida Bratt.

På säljsidan noterades fastighetsfonder och företagsobligationer.

"Förtroendet för företagsobligationsfonder fick sig en knäck under våren och trots att marknaden hämtat sig säljs vissa av fonderna fortfarande av, även om vi också kan se nettoinsättningar i andra", säger Frida Bratt.

Mest handlade fonderna hos Nordnet i augusti:

<!--StartFragment-->

|                                   |                                 |
| --------------------------------- | ------------------------------- |
| **Mest köpta**                    | **Mest sålda**                  |
| Spiltan Aktiefond Investmentbolag | Carnegie Corporate Bond         |
| TIN Ny Teknik                     | Case Safe Play                  |
| Swedbank Robur Ny Teknik          | Öhman Sverige Hållbar           |
| Länsförsäkringar Global Indexnära | BGF Next Generation Technology  |
| Swedbank Robur Access Asien       | Länsförsäkringar Fastighetsfond |
| Spiltan Räntefond Sverige         | Carlsson Norén Macro Fund       |
| SPP Aktiefond USA                 | Skandia Time Global             |
| SEB Sverige Indexfond             | Carnegie Investment Grade       |
| DNB Global Indeks                 | Rhenman Healthcare Equity       |
| Handelsbanken Sverige             | AMF Räntefond Mix               |



<!--EndFragment-->