---
templateKey: blog-post
title: 'Gladiator: Tog hem flera kategorier i Nordic Hedge Awards 2018'
date: 2019-04-12T11:47:09.348Z
sponsored: false
featured: false
tags:
  - Gladiator
  - Hedge Nordic
---
STOCKHOLM (Fonder Direkt) Förvaltaren Max Mittereggers aktiehedgefond Gladiator, numera stängd för ny- och tilläggsinvestering, har i en sammantagen bedömning utsetts till bästa nordiska hedgefond 2018, före Shepherd Energy Portfolio och Scandinavian Credit Fund I.



Det framgår av nyhets- och dataportalen Hedge Nordics annonsering av vinnarna i Nordic Hedge Awards 2018, som lyfter fram "de bästa och mest lovande nordiska hedgefonderna, som lyckas bibehålla höga nivåer av absolut och riskjusterad avkastning över en längre tidsperiod".



Följande fonder tog hem segern i respektive kategori:

```
Aktiehedgefond           Gladiator                             
Fond-i-hedgefond         Merrant Alpha Select USD              
Terminer/CTA             Shepherd Energy Portfolio             
Räntefond                Scandinavian Credit Fund I            
Multistrategi            Ress Life Investments                 
Nykomling                SEB Eureka Fixed Income Relative Value
Avkastning 12 månader    Gladiator                             
Avkastning 36 månader    Gladiator                             
Avkastning 60 månader    Rhenman Healthcare Equity L/S         
Sammantaget              Gladiator                             
```

Vinnarna i Nordic Hedge Awards utses genom en trestegsprocess som inleds med en filtrering där hänsyn tas till faktorer som absolut, relativ och riskjusterad avkastning på kort och lägre sikt.



I ett andra led betygsätter en jury bestående av branschproffs de framfiltrerade fonderna, varpå de kvantitativa och kvalitativa poängen slutligen sammanvägs till ett slutresultat, enligt Hedge Nordic.
