---
templateKey: blog-post
title: 'SKAGEN Focus: -7,3% i okt, använt nedgångar till nya köp'
date: 2018-11-07T11:36:20.088Z
sponsored: true
featured: false
tags:
  - Skagen
---
STOCKHOLM (Fonder Direkt) De amerikanska aktiemarknaderna visade fortsatt svaghet i oktober, och S&P500 såg en korrektion på nästan 10 procent. Tecken på svagare utsikter inom industrin har framträtt denna rapportsäsong och de betydande skillnaderna mellan aktiemarknader i USA och resten av världen har börjat minska.

Det skriver aktiefonden SKAGEN Focus förvaltare Jonas Edholm och David Harris i en månadsrapport.

Avkastning för SKAGEN Focus och dess jämförelseindex (MSCI ACWI NR USD) under månaden och sedan årsskiftet (SÅ). Basvaluta samt omräknat till svenska kronor, i procent:

```
\              Oktober        SÅ      Oktober       SÅ           

Fond          -7,3 (NOK)     -7,7    -7,7 (SEK)    +0,3         
Jmf-index     -7,5 (USD)     -4,0    -4,9 (SEK)    +7,2         
```

Förvaltarduon konstaterar att den amerikanska marknadsturbulensen i oktober spred sig globalt, och de anser att korrektionen har öppnat för åtskilliga möjligheter samt gett upphov till obefogat attraktiva prisnivåer. Jonas Edholm och David Harris uppges ha använt de breda nedgångarna till att dels initiera två nya positioner och dels återuppta vissa tidigare amerikanska positioner.

Den tyska detaljhandelskedjan Hornbach Holding samt det japanska bemanningsbolaget Pasona fick göra entré i portföljen, och bland de amerikanska bolag som gjorde portföljcomeback under månaden märks Viacom, Hawaiian Holdings, Avya and ADT, skriver förvaltarna.

![Fondens bästa respektive sämsta bidragsgivare till avkastningen i oktober. (Källa: SKAGEN Fonder)](/img/100.png)

<span class="image-caption">Fondens bästa respektive sämsta bidragsgivare till avkastningen i oktober. (Källa: SKAGEN Fonder)</span>

Förvaltarna skriver att fondens tillgångar på tillväxtmarknader klarade sig hyfsat väl i oktober, lett av en stark utveckling för sydafrikanska innehavet Gold Fields samt den Brasilienbaserade etanol- och sockerproducenten Sao Martinho. Sao Martinhos aktie steg 5,9 procent under månaden, understödd av ett stigande sockerpris.

SKAGEN Focus har en relativt begränsad exponering mot USA:s aktiemarknad, men vissa inhemskt fokuserade amerikanska innehav tappade mark till följd av den generella nedgången och det dåliga sentimentet, enligt förvaltarna, som nämner AIG och Avaya Holdings i sammanhanget. Båda aktiernas nedgångar skedde trots avsaknad på ny fundamental information, skriver Jonas Edholm och David Harris.

![Fondens tio största innehav per den 31 oktober. Portföljen innehåller 35 innehav, varav de tio största väger 44 procent. (Källa: SKAGEN Fonder)](/img/101.png)

<span class="image-caption">Fondens tio största innehav per den 31 oktober. Portföljen innehåller 35 innehav, varav de tio största väger 44 procent. (Källa: SKAGEN Fonder)</span>
