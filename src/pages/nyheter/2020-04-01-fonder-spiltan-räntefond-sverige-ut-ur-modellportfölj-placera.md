---
templateKey: blog-post
title: 'Fonder: Spiltan Räntefond Sverige ut ur modellportfölj - Placera'
date: 2020-04-01T12:26:13.736Z
sponsored: false
featured: false
tags:
  - Fonder
---
STOCKHOLM (Fonder Direkt) Mars har varit den tuffaste månaden sedan Lehmankraschen. Men dramatiken, paniken och kollapsen på finansmarknaden skapar på sikt möjligheter.

Det skriver Placeras fondredaktör Pär Ståhl i sin genomgång "Elva köpvärda fonder i april".

Pär Ståhl inleder med att beskriva hur börserna länge stod emot coronaoron, men så småningom kom rädslan och när det väl tog fart var nedgången den snabbaste någonsin. Han nämner oljepriset specifikt, men även kollapsen i företagsobligationsmarknaden som resulterade i att flera företagsobligationsfonder stängde ned under några dagar.

"Jag passar på att genomföra ett fondbyte, efter att Placeras köpvärda fonder har haft en utmanande månad", meddelar fondredaktören.

I månadens portfölj får inte Spiltan Räntefond Sverige vara med längre, i stället får DNB Teknologi ta plats. Fondens avkastning över tid imponerar Pär Ståhl och den har slagit index med god marginal. Det senaste decenniet hörde avkastningen till det absoluta toppskiktet av aktiefonder, meddelar han.

Av portföljens fonder har INVF Asia Opportunities A klarat året bäst, med en uppgång på knappt 9 procent. Månadens sorgebarn hänför han dock räntefonder med fokus på företagskrediter.

"Jag väljer att ha kvar IKC Avkastningsfond på listan över köpvärda fonder. Här kan det sannolikt vara så att vi nu säljer ut på botten om vi kastar in handduken nu. Enligt Swedbank visar historien att företagsobligationsfonder brukar återhämta sig snabbare än aktiefonder efter en krasch. Om historien upprepar sig är det nog snarare ett köpläge än säljläge", skriver Pär Ståhl.

<!--StartFragment-->

| **Fond**                         | **Risknivå** |
| -------------------------------- | ------------ |
| Swedbank Robur Östeuropa         | Högst        |
| MS INVF Asia Opportunities       | Högst        |
| DNB Teknologi                    | Högst        |
| PriorNilsson Realinvest          | Högre        |
| Spiltan Aktiefond Stabil         | Högre        |
| Fidelity European Dynamic Growth | Högre        |
| MS INVF Global Opportunity       | Högre        |
| Sensor Sverige Select            | Medel        |
| Carnegie Strategifond            | Medel        |
| Aktie-Ansvar Saxxum Aktiv        | Medel        |
| IKC Avkastningsfond              | Lå           |

<!--EndFragment-->


Länk till Placeras genomgång.