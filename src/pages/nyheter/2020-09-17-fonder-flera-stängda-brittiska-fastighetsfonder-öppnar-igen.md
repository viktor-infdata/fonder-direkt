---
templateKey: blog-post
title: "Fonder: Flera stängda brittiska fastighetsfonder öppnar igen"
date: 2020-09-17T12:24:24.927Z
sponsored: false
featured: false
tags:
  - Fonder
---
STOCKHOLM (Fonder Direkt) Storbritanniens största fastighetsfond, L&G UK Property Fund som förvaltar 2,9 miljarder pund, planerar att återuppta handeln i fonden i mitten av oktober. Det skriver Citywire.

Branschkollegorna Columbia Threadneedle och St James´s Place meddelade redan i förra veckan att de kommer öppna sina stängda fonder för handel igen då nya riktlinjer för värdering av fastigheter presenterats.

Fastighetsfonderna har handelstoppats åtskilliga gånger i kölvattnet av brexit och coronaviruset, men flera har nu varit stängda under flera månader, uppger Citywire.

Anledningen bakom att fastighetsfonderna nu återigen kan öppna är således inte att något har ändrats på fastighetsmarknaden, eller att det är lättare att värdera fastigheterna, utan att en klausul kring "materialistisk osäkerhet" för värdering av fastigheter har lyfts.

Enligt Legal & General tillämpades den "materialistiska osäkerhets-klausulen" på mindre än 20 procent av dess fastighetstillgångar och risken för att de går över 20 procent efter att handeln återupptas igen ser de som begränsad.

Storbritanniens motsvarighet till Finansinspektionen, FCA, har även meddelat att regler som medför att investerare i fastighetsfonder kan behöva vänta i upp till 180 dagar när de vill ta ut pengar från fonderna kan vara på intåg.

Det ska noteras att fastighetsfonder i sammanhanget avser fonder som äger fastigheter direkt och inte till exempel aktiefonder som investerar i fastighetsbolag på börsen.