---
templateKey: blog-post
title: 'Axiom: Ny kreditfond ska utnyttja bankers regulatoriska press'
date: 2019-02-27T16:48:46.083Z
sponsored: false
featured: false
tags:
  - Axiom
---
STOCKHOLM (Fonder Direkt) Den Parisbaserade kapitalförvaltaren Axiom Alternative Investments har lanserat kreditfonden Axiom Credit Opportunity Fund, som eftersträvar tvåsiffrig nettoavkastning.



Det skriver branschsajten Funds Europe.



Förvaltningen kommer att utgå från en marknadsneutral strategi som fokuserar på att skapa värde via strukturella prisanomalier på kreditderivatmarknaden. Fonden ska dra nytta av möjligheter som skapas till följd av en pågående reglering som tvingar banker att reducera sin risk samt förbättra sin avkastning på kapital, skriver Funds Europe.



Den ansvarige förvaltaren Laurent Henrio kommenterar:



"Detta är ett unikt tillfälle på en marknad som växer men dit inte många har hittat. Betydande möjligheter håller på att öppna sig på grund av den regulatoriskt drivna pressen på bankerna."



Förvaltaren förklarar vidare att Axiom ser fondens strategi som en källa till värde för investerare, och att den erbjuder en mångsidighet som dessutom inte korrelerar med traditionella tillgångsklasser.



Laurent Henrio kommer att förvalta fonden tillsammans med Adrian Paturle, enligt Funds Europe.
