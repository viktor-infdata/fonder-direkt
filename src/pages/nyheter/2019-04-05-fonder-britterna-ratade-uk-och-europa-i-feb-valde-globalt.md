---
templateKey: blog-post
title: 'Fonder: Britterna ratade UK och Europa i feb, valde globalt'
date: 2019-04-05T09:36:10.665Z
sponsored: false
featured: false
tags:
  - Funds Europe
---
STOCKHOLM (Fonder Direkt) Brittiska privatpersoner tog i februari för den femte raka månaden ut pengar från Storbritannien-reglerade fondprodukter, i ljuset av oro för ekonomisk och politisk osäkerhet i Europa.



Det skriver branschsajten Funds Europe.



Mest kapital uppges ha tagits ut från Europa- och Storbritannienfonder på aktiesidan, med nettoutflöden om 453 respektive 236 miljoner pund (motsvarande cirka 5,5 respektive 2,9 miljarder svenska kronor).



Aggregerat uppgick nettoutflödena bland Storbritannien-reglerade fondprodukter till 156 miljoner pund under februari, enligt brittiska Investment Association.



Medan de brittiska spararna backade bort från inhemskt och europeiskt fokuserade fonder i februari, var intresset för globalfonder desto större, både inom aktier och obligationer. Privatpersonerna nettoinvesterade 513 miljoner pund i globala aktiefonder samt 345 miljoner i globala obligationsfonder, skriver Funds Europe.
