---
templateKey: blog-post
title: >-
  Didner & Gerge Aktiefond: Även Gustav Setterblad lämnar, Simon Petersson
  ansluter i hans ställe
date: 2019-08-14T09:28:19.580Z
sponsored: false
featured: false
tags:
  - Didner & Gerge
---
STOCKHOLM (Fonder Direkt) Gustav Setterblad lämnar fondbolaget Didner & Gerge och förvaltningen av fonden Didner & Gerge Aktiefond.



Det rapporterar Dagens Industri.



Nyheten om avhoppet kommer fem månader efter att fondens andra tidigare ansvarige förvaltare Adam Nyström lämnade sin roll på grund av familjeskäl. De två hade fram till dess förvaltat fonden tillsammans sedan 2013/2014.



Carl Bertilsson, som tog över Adam Nyströms roll, kommer framöver att förvalta fonden tillsammans med Simon Petersson som hämtas från L E Lundberg Kapitalförvaltning. Där har Simon Petersson verkat som finansanalytiker och portföljförvaltare, skriver Dagens Industri.



"Nu väljer även Gustaf Setterblad att lämna. Det är viktigt för oss att säga att detta är helt deras egna beslut. De har jobbat hos oss i över tio år och varit parhästar, så det är kanske inte så konstigt att Gustaf väljer att sluta i detta läge", säger fondbolagets ordförande Adam Gerge med anledning av att både Adam Nyström och Gustav Setterblad härmed har lämnat förvaltningen.



Adam Gerge framhåller samtidigt att de två "har haft enormt goda resultat historiskt, även om de senaste åren har varit tuffa", enligt Dagens Industri.



Fonden underpresterade sitt kategorisnitt 2018, då avkastningen blev -16,2 procent, delvis på grund av att bankinvesteringar i bland annat Danske Bank slog fel.



I år har fonden så här långt stigit med 8,7 procent och de fem största innehaven vid utgången av juli var Volvo, SKF, Nordea, likvida medel samt Danske Bank.
