---
templateKey: blog-post
title: 'Avanza: Nettoköp fonder i juni, företagsobligationer i topp'
date: 2019-06-27T07:33:01.116Z
sponsored: false
featured: false
tags:
  - Avanza
---
STOCKHOLM (Fonder Direkt) Avanzas kunder verkar ha god tillförsikt och har nettoköpt fonder för sjätte månaden i rad under juni. En viss försiktighet noteras dock, då hälften av nettoplaceringarna har skett i räntefonder.



Det framgår av ett pressmeddelande från Avanza.



Företagsobligationsfonder med kort löptid toppar listan över vilka kategorier Avanza-spararna har valt att placera sina pengar i under juni.



"Nära varannan fondkrona går i juni till försiktigare företagsobligationsfonder med kort löptid. Här följer privatspararna de stora globala investerarna. I den senaste investerarenkäten från amerikanska Bank of America uppger dessa att de har den största övervikten i obligationer sedan 2011", säger sparekonomen Johanna Kull i pressmeddelandet.



På aktiesidan har Sverigefonder favoriserats bland Avanzas kunder under månaden samtidigt som teknikfonder i störst utsträckning har fått stryka på foten.

```
Mest köpta                     Mest sålda                      
Företagsobligationsfonder      Teknikfonder                    
Sverigefonder                  Hedgefonder                     
Globalfonder                   Asienfonder                     
Blandfonder                    Råvarufonder                    
Fastighetsfonder               USA-fonder                      
Källa: Avanza
```
