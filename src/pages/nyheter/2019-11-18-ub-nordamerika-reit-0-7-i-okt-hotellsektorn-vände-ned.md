---
templateKey: blog-post
title: 'UB Nordamerika REIT: -0,7% i okt, hotellsektorn vände ned'
date: 2019-11-18T08:43:12.225Z
sponsored: true
featured: false
tags:
  - United Bankers AM
---
STOCKHOLM (Fonder Direkt) Fonden UB Nordamerika REIT föll med 0,7 procent i oktober sett till basvalutan euro, att jämföra med EPRA/NAREIT North America Index som tappade 0,8 procent.



Det framgår av en månadsrapport från fondförvaltaren Aki Kostiander, vars fond investerar i listade fastighetsaktier i USA, Kanada och Mexiko med betoning på REIT:s.



I svenska kronor noterades en nedgång om 0,5 procent under månaden, vilket innebär en uppgång om 36,1 procent sedan årsskiftet.

![Fondutveckling i euro sedan starten i december 2014. (Källa: United Bankers AM)](/img/ub1.jpg "Fondutveckling i euro sedan starten i december 2014. (Källa: United Bankers AM)")

_Fondutveckling i euro sedan starten i december 2014. (Källa: United Bankers AM)_



På sektornivå hade REIT:s inom industri och bostäder en solid utveckling och ökade strax under 3 procent. Hotellsektorn tyngde portföljen och backade 7 procent, efter att presterat bra föregående månad.



Vad gäller köpcentrum tror fondförvaltaren att avkastningen kommer att fortsätta att öka. Enligt honom ser det värsta ut att vara över för offentliga köpcentrum-REIT:s, då aktiepriserna har bottnat och återhämtar sig från väldigt nedtryckta värderingar.



Fondens portfölj uppges handlas till en NAV-rabatt om 4 procent, medan den bredare marknaden handlas till en premie om 23 procent. Den aggregerade direktavkastningen uppgår till 5,0 procent och portföljens EBITDA-yield ligger på 5,0, enligt rapporten.



Fonden hade vid månadsskiftet oktober/november 80 innehav i portföljen, varav 93 procent bestod av REIT:s. Nedan de tio största innehaven:

![(Källa: United Bankers AM)](/img/ub2.jpg "(Källa: United Bankers AM)")

_(Källa: United Bankers AM)_
