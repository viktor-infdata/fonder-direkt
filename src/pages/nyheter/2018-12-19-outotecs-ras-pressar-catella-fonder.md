---
templateKey: blog-post
title: Outotecs ras pressar Catella Fonder
date: 2018-10-26T12:06:32.062Z
sponsored: false
featured: false
tags:
  - Outotecs
  - Catella
---
STOCKHOLM (Fonder Direkt) Det finländska industribolaget Outotec faller kraftigt på Helsingforsbörsen. Detta efter att bolaget varnat för högre kostnader för ett smältugnsprojekt i Saudiarabien. Aktien var som mest ned 35 procent på förmiddagen, och hade klockan 11 återhämtat sig något, till -29 procent.

Detta är dåliga nyheter för Catella Fonder, vars småbolagsfond har 3,5 procent av kapitalet placerat i Outotec, och där man ökade innehavet i september.

Även Catella Nordic L/S Equity har ett innehav, motsvarande 2,7 procent av fondens kapital, och även där utökades positionen förra månaden. Vidare har också Catella Sverige Aktiv Hållbarhet en exponering om 2,1 procent och ökade i september.

I övrigt märks Öhman, med 2,2 procents vikt i Sweden Micro Cap samt 2,1 procent i Småbolagsfond. Båda ökade innehaven i september.

Outotecs aktie är nu ned drygt 51 procent sedan årsskiftet.
