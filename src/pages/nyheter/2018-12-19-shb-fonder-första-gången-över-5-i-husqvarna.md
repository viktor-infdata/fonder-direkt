---
templateKey: blog-post
title: 'SHB Fonder: Första gången över 5% i Husqvarna'
date: 2018-10-22T12:45:37.796Z
sponsored: false
featured: false
tags:
  - SHB
---
STOCKHOLM (Fonder Direkt) Handelsbanken Fonder har ökat sitt innehav i Husqvarna till 5,03 procent av kapitalet.

Det framgår av ett flaggningsmeddelande.

Fondbolagets ägarandel bottnade ur i oktober 2017, med 1,24 procent av kapitalet. Sedan dess har det varit en stadig resa uppåt i ägarlistan, från plats 13 till att i dag vara Husqvarnas fjärde största ägare sett till kapital, visar data från Holdings. Detta är första gången Handelsbanken Fonder kliver över femprocentsnivån.

På fondnivå har Svenska Småbolag störst innehav bland SHB-fonderna, med 1,56 procent av kapitalet.
