---
templateKey: blog-post
title: >-
  Rhenman Healthcare Equity L/S: Ökad förvärvsaktivitet driver aktiekurser i
  sektorn
date: 2019-04-16T13:27:42.823Z
sponsored: true
featured: false
tags:
  - Rhenman & Partners AM
---
STOCKHOLM (Fonder Direkt) Hälsovårdssektorns innovationshöjd och hastigheten på densamma är slående och på sin högsta nivå hittills, med ett konstant nyhetsflöde av klinisk data.



Det menar fondförvaltaren Susanna Urdmark, som förväntar sig ett betydande flöde av viktiga nyheter de kommande månaderna, i takt med att hälsovårdsbolagen presenterar sig på olika konferenser under våren.



Det sade hon i en webcast med fokus på aktiehedgefonden Rhenman Healthcare Equity L/S, som Susanna Urdmark förvaltar tillsammans med Henrik Rhenman.



Förvaltaren konstaterar att förvärvsaktiviteten i sektorn har ökat, med ett startskott i form av storaffären vid årets inledning, då läkemedelsbolaget Bristol-Myers Squibb lade bud på bioteknikbolaget Celgene.

![Förvärv i hälsovårdssektorn 2019. Procentsatsen inom parentes står för budpremie. (Källa: Rhenman & Partners AM/Bloomberg)](/img/rhenman16apr.png)

<span class="image-caption">Förvärv i hälsovårdssektorn 2019. Procentsatsen inom parentes står för budpremie. (Källa: Rhenman & Partners AM/Bloomberg)</span>

"Det fundamentala behovet av att växa sin portfölj genom externa förvärv fortsätter att finnas där. Det blev vi påminda av nyligen då Biogen meddelade marknaden att de avbryter utvecklingen av sitt antikroppläkemedel inom alzheimer", sade Susanna Urdmark.



Denna ökade förvärvsaktivitet i sektorn (med tillhörande spekulation kring möjliga uppköpskandidater) agerar enligt förvaltaren som drivkraft för aktiepriser, och är en viktig orsak till att bioteknikaktier har utvecklats så pass väl sedan årsskiftet.

![S&P:s bioteknikindex hade den 15 april stigit 23,5 procent hittills i år. (Källa: Infront)](/img/rhenman16apr2.png)

<span class="image-caption">S&P:s bioteknikindex hade den 15 april stigit 23,5 procent hittills i år. (Källa: Infront)</span>

Ett exempel på detta är ett av fondens bättre innehav i år, Neurocrine Biosciences, som är inriktat på det centrala nervsystemet. Bolaget har gynnats av Biogens bakslag, då spekulationer uppstått kring att Biogen ska köpa upp Neurocrine för att förbättra sin portfölj och därmed kompensera för den nedlagda läkemedelskandidaten, enligt Susanna Urdmark.



Den månatligt handlade fonden Rhenman Healthcare Equity L/S hade per den 31 mars stigit 18,4 procent hittills i år, sett till svensk andelsklass.
