---
templateKey: blog-post
title: 'Fonder: Svenska fonderna med störst Apple-exponering'
date: 2019-01-04T11:52:32.574Z
sponsored: false
featured: false
image: /img/apple-cropped.jpg
tags:
  - Apple
---
STOCKHOLM (Fonder Direkt) För första gången sedan Apple lanserade mobiltelefonen Iphone är det en minoritet av analytikerna som rekommenderar köp av aktien.

Det skriver Nyhetsbyrån Direkt.

I dagsläget ger 23 analytiker Apple en köprekommendation, motsvarande 48 procent, ned från 36 analytiker i början av 2018. Därmed är köprekommendationerna i minoritet för första gången sedan 2004. Rekordhöga 23 analyshus ger aktien en behållrekommendation, skriver Bloomberg News med hänvisning till sin databas.

Även om analyskåren blivit mer skeptisk är det få som ser riktigt dystert på Apple, då endast två analytiker rekommenderar sälj.

Fonder Direkt har listat de fonder med störst exponering mot Apple som procentandel av fondkapitalet. Data är hämtad från Morningstar och gäller fonder med svenska kronor som basvaluta. Portföljdatum varierar på grund av fondbolagens inrapportering till Morningstar. Med agerande avses huruvida fonden har tagit ny position i aktien, ökat, minskat, eller inte gjort någon förändring av sitt innehav, under månaden för portföljdatum:

```

Fond                          %      Portföljdatum   Agerande  
Lannebo Vision                7,7       30 nov         Nej     
Augmented Reality Fund        6,3       30 nov         Ny      
SEB Teknologifond             5,9       30 nov         Ökat    
Öhman Etisk Index USA         5,1       31 dec         Minskat 
Swedbank Robur Technology     4,6       30 nov         Nej     
Skandia Time Global UL        4,3       30 nov         Ny      
Handelsbanken Amerika Tema    4,3       30 nov         Nej     
Öhman Global Marknad Hållbar  4,2       31 dec         Ökat  

```
Apple sänkte på onsdagskvällen sin intäktsprognos för fjolårets tre sista månader till preliminärt 84 miljarder dollar, ned från tidigare prognos om 89-93 miljarder dollar, med hänvisning till en svagare utveckling i Kina.

Sedan aktien fallit 10 procent i torsdagens handel är Apple numera världens fjärde största bolag, sett till marknadsvärde. Större är Amazon, Microsoft och nu även Googles moderbolag Alphabet, rapporterar Financial Times.

Den första generationen av Iphone lanserades i januari 2007.
