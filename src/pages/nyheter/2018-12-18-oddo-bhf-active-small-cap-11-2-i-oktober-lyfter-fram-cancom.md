---
templateKey: blog-post
title: 'ODDO BHF Active Small Cap: -11,2% i oktober, lyfter fram Cancom'
date: 2018-11-16T15:16:22.228Z
sponsored: true
featured: false
tags:
  - ODDO
---
STOCKHOLM (Fonder Direkt) Många källor till oro, inklusive handelskriget mellan USA och Kina samt den italienska budgeten, förde med sig stora nedgångar för aktieindex i oktober. Investerare läste de inkomna kvartalsrapporterna med stor skepsis och var snabba på säljknappen.

Fondförvaltarna Guillaume Chieusse, Maxime Prodhomme och Augier De Lajallet konstaterar i en månadsrapport att investerare såg glaset som halvtomt under månaden, då aktiefonden ODDO BHF Active Small Cap tappade 11,2 procent.

Fonden fokuserar på små- och medelstora bolag, som helst ska ha undervärderade tillväxtprofiler och erbjuda ett attraktivt förhållande mellan risk och avkastning, enligt rapporten.

Avkastning för ODDO BHF Active Small Cap och dess jämförelseindex (MSCI Europe Small Cap Hedged Euro NR) under månaden och sedan årsskiftet (SÅ). Basvaluta samt omräknat till svenska kronor (för fonden), i procent:

```
\           Oktober (EUR)    SÅ        Oktober (SEK)  SÅ            

Fond         -11,2           -17,2     -11,0          -12,8         
Jmf-index    -7,7            -7,1                                  
```

Bland de innehav som står för mer än 1 procent av portföljvärdet lyckades det österrikiska teknikbolaget AT&S stiga mer än 5 procent under månaden, skriver förvaltarna. Motsatt kom de största nedgångarna från Recticel, Manitou, Solocal samt Ascom, vilket tyngde utvecklingen.

![Fondens geografiska exponering. Största indexavvikelserna är övervikt i Frankrike och Tyskland samt undervikt i Storbritannien och övriga (de europeiska länder som inte nämns i diagrammet). (Källa: ODDO BHF AM SAS)](/img/67.png)

<span class="image-caption">Fondens geografiska exponering. Största indexavvikelserna är övervikt i Frankrike och Tyskland samt undervikt i Storbritannien och övriga (de europeiska länder som inte nämns i diagrammet). (Källa: ODDO BHF AM SAS)</span>

Förvaltarna sätter i månadsrapporten strålkastarljuset på det tyska it-tjänstebolaget Cancom. Bolaget tillhandahåller heltjänstepaket för tyska och österrikiska små- och medelstora bolag, där både hårdvara och molnlagring via Cancoms datacenters ingår.

"I en era av digitalisering där IT-system blir alltmer komplexa, har små- och medelstora företag inget annat val än att outsourca sin digitala transformering", skriver förvaltarteamet. Cancom uppges vara ledare på en fragmenterad marknad, och har på senare tid accelererat sina molninvesteringar, något som reducerar den operationella hävstången på kort sikt, enligt förvaltarna.

Bolaget gjorde marknaden besviken med sin rapport i juli för det andra kvartalet, som till följd av försenade kontrakt innehöll lägre intäktstillväxt än förväntat. Detta hämtades sedan ikapp, med en organisk intäktstillväxt om 22,8 procent i det tredje kvartalet, något som uppges stärka portföljteamets tes om ett scenario med högt värdeskapande framöver.

![  Portföljens tio största aktieinnehav per den 31 oktober, bland totalt 64 aktier. (Källa: ODDO BHF AM SAS)](/img/68.png)

<span class="image-caption">  Portföljens tio största aktieinnehav per den 31 oktober, bland totalt 64 aktier. (Källa: ODDO BHF AM SAS)</span>
