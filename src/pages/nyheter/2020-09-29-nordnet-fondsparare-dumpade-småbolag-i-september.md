---
templateKey: blog-post
title: "Nordnet: Fondsparare dumpade småbolag i september"
date: 2020-09-29T06:52:13.782Z
sponsored: false
featured: false
tags:
  - Fonder
---
STOCKHOLM (Fonder Direkt) Spararna fortsatte trots ökad oro på börsen att köpa aktiefonder i september. Men de tvära kasten på börsen gjorde att många valde att dra ned på risken.

Det framgår av ett pressmeddelande från nätbanken, där Nordnet rapporterar aktiviteten för deras kunder i september.

Nätbankens sparare som äger aktiefonder på plattformen ökade under september, vilket Frida Bratt, sparekonom på Nordnet, menar indikerar en fortsatt positiv syn på börsen trots tilltagande oro.

"Trots en ny coronavåg och eventuella nya nedstängningar, och därtill en rejäl osäkerhet i de amerikanska techjättarna, så präglas fondköpen i september av optimism. Många resonerar uppenbarligen som så att rekyler är rimliga i ljuset av den uppgång vi haft, och det har de ju rätt i", säger Frida Bratt.

Fyra av de sex mest nettosålda fonderna hos Nordnet i september var småbolagsfonder. Småbolag har gått klart bäst i den långvariga uppgång vi sett sedan i våras, konstaterar sparekonomen, som även tror att spararna inte vågar hoppas på att den utvecklingen ska fortsätta utan väljer att ta hem vinsterna.

Men någon rotation från USA till Europa, som det börjat talas om i samband med frossan i techjättarna, syns åtminstone knappast i september månads fondstatistik.

"Spararna tycks fortsatt tro mer på tillväxtbolag än på klassiska värdebolag, vilket det låga ränteläget bidrar till. Antalet ägare av Europafonder hos Nordnet backade under månaden, medan antalet ägare av USA-fonder totalt sett fortsatte att öka samtidigt som aptiten på teknikfonder kvarstår", säger Frida Bratt.

Mest handlade fonderna hos Nordnet i september:

<!--StartFragment-->

|                                            |                                      |
| ------------------------------------------ | ------------------------------------ |
| **Mest köpta**                             | **Mest sålda**                       |
| Spiltan Aktiefond Investmentbolag          | Didner och Gerge Aktiefond           |
| Swedbank Robur Ny Teknik                   | Didner och Gerge Småbolag            |
| Länsförsäkringar Global Indexnära          | Öhman Sverige Realräntefond          |
| Länsförsäkringar Tillväxtmarknad Indexnära | Öhman Sweden Micro Cap               |
| TIN Ny Teknik                              | Didner och Gerge Small and Micro Cap |
| Swedbank Robur Access Asien                | Lannebo Europa Småbolag              |
| Spiltan Räntefond Sverige                  | Gladiator                            |
| SPP Aktiefond USA                          | Norron Active                        |
| SEB Sverige Indexfond                      | Delphi Nordic                        |
| SPP Aktiefond Global                       | Skagen Kon-Tiki                      |

*(Källa: Nordnet)*

<!--EndFragment-->