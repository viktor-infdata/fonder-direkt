---
templateKey: blog-post
title: 'Next Games: Inga svenska fondsmällar efter rapportnedgång'
date: 2018-11-02T12:02:17.993Z
sponsored: false
featured: false
tags:
  - Swedbank
  - Danske Bank
---
STOCKHOLM (Fonder Direkt) Helsingforsnoterade mobilspelsbolaget Next Games rapporter intäkter på 13,4 miljoner euro för det tredje kvartalet (6,4) samt en ökande rörelseförlust om 10,7 miljoner euro (-2,1).

Mottagandet på marknaden är hittills inte nådigt, med en nedgång på 41 procent för dagen strax före klockan 12. Fredagens nedgång medför den lägsta kursnivån sedan introduktionen i mars 2017, och den nuvarande kursnivån 2,35 euro är 70 procent lägre än introduktionskursen 7,90 euro.


Fondägandet sett till portföljexponeringar är begränsat, med endast två fonder som viktat mer än 1 procent av portföljen i bolaget. Det gäller Danske Invest Suomen Pienyhtiöt, med 1,85 procents exponering, samt OP-Suomi Mikroyhtiöt, med 1,27 procent. Swedbank Robur är enda svenska fondbolag med ägande. Fonderna Robur Nordenfond samt Småbolagsfond Norden har viktningar om marginella 0,19 respektive 0,16 procent i Next Games. Det framgår av data från Morningstar per den 30 september.
