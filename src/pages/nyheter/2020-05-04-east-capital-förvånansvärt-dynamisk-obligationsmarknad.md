---
templateKey: blog-post
title: 'East Capital: "Förvånansvärt dynamisk obligationsmarknad"'
date: 2020-05-04T11:10:02.612Z
sponsored: true
featured: false
tags:
  - East Capital
---
STOCKHOLM (Fonder Direkt) Den globala obligationsmarknaden har varit förvånansvärt dynamisk, med ett rekord på 300 miljarder dollar i emissioner i USA under april och rekordhöga emissioner av statspapper på tillväxtmarknaderna på 50 miljarder dollar.

Det skriver East Capital i en veckouppdatering.

"Bolags och staters skuldsättning kommer sannolikt komma upp på investerarnas agenda igen när coronakrisen väl är över" resonerar kapitalförvaltaren.

East Capital skildrar hur börserna verkar drivas av sekventiella förbättringar, och mindre av fundamentala förändringar i de underliggande bolagens verksamheter eller resultat.

Börserna gynnas fortsatt av ländernas finans- och penningpolitiska stimulansåtgärder som saknar motstycke i historien, och ett något förbättrat (eller åtminstone "mindre dåligt") nyhetsflöde.

"Fundamentalt drivna investerare som oss behöver hålla ett särskilt öga på aktier som kan reagera starkt på de här nyheterna. Vi står dock fast i vår övertygelse att bolag med hög kvalitet, starka marknadspositioner och balansräkningar kommer stå som vinnare, och det är dessa bolag som utgör merparten av våra portföljer", skriver East Capital.