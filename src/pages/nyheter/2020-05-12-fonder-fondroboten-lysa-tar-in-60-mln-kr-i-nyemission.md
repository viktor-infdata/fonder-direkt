---
templateKey: blog-post
title: 'Fonder: Fondroboten Lysa tar in 60 mln kr i nyemission'
date: 2020-05-12T14:01:08.818Z
sponsored: false
featured: false
tags:
  - Lysa
---
STOCKHOLM (Fonder Direkt) Den svenska fondroboten Lysa gör en nyemission och tar in 60 miljoner kronor. Det skriver DI.

Kapitalet ska gå till att fortsätta utveckla Lysas tjänster och säkra upp bolaget i en osäker tid. Bolaget uppger att man har 41.000 betalande kunder varav 75 procent har ett aktivt månadssparande hos bolaget.

"Vi tror stenhårt på att etablera en ny standard för sparande, med smarta konton som anpassar sig utan att användarna måste agera. Vi ställer löpande frågor om kundens ekonomiska situation och ändrar fördelningen därefter. Om man exempelvis förlorar jobbet i coronakrisen, så ska man säga till så justerar vi risken", säger Patrik Adamson.

Pengarna i den senaste rundan kommer från Lysas befintliga ägare, däribland finansmannen Christer Gardell, H&M:s ordförande Karl-Johan Persson, Pricerunners vd och storägare Nicklas Storåkers, den före detta finansministern Anders Borg, Trustlys grundare Carl Wilson, samt riskkapitalbolagen Ernström & Co och familjen Wattins Inbox Capital, skriver DI.

Lysa erbjuder automatiska fondval baserat på olika riskprofiler, något du kan se mer om i en intervju Fonder Direkt gjorde med Lysas vd Patrik Adamsson här.