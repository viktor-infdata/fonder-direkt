---
templateKey: blog-post
title: 'Skagen Global: +1,3% i november, DSV, Adobe & Microsoft i topp'
date: 2019-12-12T09:36:56.785Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) Aktiefonden Skagen Global underpresterade mot dess jämförelseindex i november då fonden steg 1,3 procent, medan jämförelseindex (MSCI ACWI NR) noterades 1,7 procent högre (bägge i svenska kronor). Så här långt i år har fonden därmed ökat med 35,3 procent, att jämföra med 31,9 procent hos index.



Det framgår av en månadskommentar av förvaltarna Knut Gezelius och Chris-Tommy Simonsen, som poängterar att energi- och industribolag gick starkt i november medan allmännyttiga- samt konsumentbolag gick lite sämre än marknaden överlag.



![Skagen Globals bästa och sämsta avkastningsbidrag i november. (Källa: Skagen Fonder)](/img/global.png "Skagen Globals bästa och sämsta avkastningsbidrag i november. (Källa: Skagen Fonder)")

_Skagen Globals bästa och sämsta avkastningsbidrag i november. (Källa: Skagen Fonder)_



Förvaltarna presenterar transport- och logistikbolaget DSV, programvarubolaget Adobe samt IT-jätten Microsoft bland fondens bästa avkastningsbidrag under november.



Vad gäller DSV påpekar förvaltarna att det ser ut som att bolagets process att integrera Panalpina har fått en bra start och för Adobes del så återhämtade aktien sig efter bolagets investerardag då Adobe presenterade en "stabil finansiell uppdatering". Microsoft fortsätter alltjämt att förbättra sin marknadsposition inom molntjänster, konstaterar förvaltarna.



Bland portföljens sämsta avkastningsbidrag återfanns två försäkringsbolag, Hiscox samt Beazley, men även byggvaruhuskedjan Home Depot, noterar Knut Gezelius och Chris-Tommy Simonsen.



"De två specialistförsäkringsbolagen Hiscox och Beazley sänktes av en oro på marknaden kring lönsamhet och reservationer för utbetalningar i USA i kombination med ett tredje år i rad med allt fler naturkatastrofer", skriver förvaltarduon.



Enligt förvaltarna är dessa problem kortvariga och de ser fortsatt fondens portfölj som attraktivt värderad.



På sektornivå har Skagen Global sin största exponering mot finans, där fonden är överviktad gentemot index. De övriga största sektorexponeringarna utgörs av informationsteknologi, industri, dagligvaror samt sällanköpsvaror.



![Skagen Globals lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)](/img/global2.png "Skagen Globals lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)")

_Skagen Globals lands- och sektorexponering relativt fondens jämförelseindex (MSCI ACWI NR USD). (Källa Skagen Fonder)_



[Läs mer](https://www.skagenfonder.se/) hos Skagen Fonder.
