---
templateKey: blog-post
title: 'Oddo BHF Credit Opportunities: +0,05% i november, ökat i high yield'
date: 2019-12-17T10:27:13.444Z
sponsored: true
featured: false
tags:
  - ODDO BHF
---
STOCKHOLM (Fonder Direkt) Kreditmarknaderna uppvisade en splittrad utveckling under november och ODDO BHF Credit Opportunities steg 0,05 procent i november i basvalutan euro. I och med det har fonden stigit med 6,61 procent så här långt i år.



Det skriver räntefonden ODDO BHF Credit Opportunities förvaltare Martin Dreier och Matthias Lackmann i en månadsrapport.



Mätt i svenska kronor var fondens utveckling -1,8 procent i november och sedan årsskiftet noteras en uppgång om 11 procent.



![](/img/credit.png)

_Portföljinnehavens ratingfördelning. (Källa: ODDO BHF AM SAS)_



"Efter att investment grade-krediter fortsatt sin återhämtning under den första delen av månaden så steg kredit spreadarna återigen mot slutet av månaden för att sedan avsluta november i princip oförändrat mot oktober. En fortsatt stark aktivitet på primärmarknaden tyngde sekundärmarknaden", beskriver förvaltarduon.



I detta klimat förklarar förvaltarna hur high yield-spreadarna överpresterade då spreadar för fundamentalt svagare emittenter återhämtade sig.



Utifrån detta menar förvaltarna att fonden gynnades av sin exponering mot high yield-obligationer vilka överträffade fondens övriga innehav.



Sett till portföljförändringar meddelar Martin Dreier och Matthias Lackmann att fonden ökat sin allokering mot high yield-obligationer, då tidiga makroindikatorer har börjat stabiliseras.



Främst är det B-klassade obligationer som Martin Dreier och Matthias Lackmann ser som attraktiva givet deras signifikanta spread gentemot BB-klassade obligationer.



Utöver detta påpekar de att de även utnyttjade den höga aktiviteten av emissioner på investment grade och high yield-marknaden, samtidigt som fonden minskade sin kassa.



Vid utgången av november återfanns 271 innehav i fondportföljen, från 207 olika emittenter. Sett till geografi toppar Frankrike exponeringen med 15,9 procent, följt av USA (13,3), Tyskland (13,3), Italien (9,3) och Spanien (8,2). Nedan fondens tio största innehav:



![Källa: ODDO BHF](/img/credit2.png "Källa: ODDO BHF")

_Källa: ODDO BHF_
