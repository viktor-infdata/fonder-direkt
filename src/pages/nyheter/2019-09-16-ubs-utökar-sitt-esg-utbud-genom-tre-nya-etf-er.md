---
templateKey: blog-post
title: 'UBS: utökar sitt ESG-utbud genom tre nya ETF:er'
date: 2019-09-16T09:14:27.023Z
sponsored: false
featured: false
tags:
  - UBS
---
STOCKHOLM (Fonder Direkt) UBS Asset Management har lanserat en serie med tre nya ETF:er som expanderar ESG-utbudet med produkter som integrerar hållbarhetsperspektivet till följd av en ökande efterfrågan från investerare.



Det framgår av ett pressmeddelande.



Produkterna riktar sig till passiva investerare och UBS har enligt pressmeddelandet gått samman med Stoxx, MSCI och JP Morgan för att skapa de nya produkterna som uppfyller specifika ESG-krav.



"Efterfrågan på hållbara investeringar ökar och det är av stor vikt för oss att hjälpa investerare att uppnå sina ESG-mål, samtidigt som de investerar brett geografiskt och diversifieras över tillgångsslag. Den nylanserade serien av tre ETF:er skapar nya möjligheter för hållbarhetsinriktade investerare på den passiva sidan", skriver Florian Cisana, UBS AM:s ansvarige för passivt förvaltade produkter och ETF:er inom EMEA.



Fonderna kommer att listas på "viktiga europeiska marknader" såsom Londonbörsen, Tyska Börse Xetra, Borsa Italiana och SIX Swiss Exchange, heter det.
