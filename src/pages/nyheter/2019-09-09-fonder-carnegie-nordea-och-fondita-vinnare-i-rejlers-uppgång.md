---
templateKey: blog-post
title: 'Fonder: Carnegie, Nordea och Fondita vinnare i Rejlers-uppgång'
date: 2019-09-09T11:29:35.546Z
sponsored: false
featured: false
tags:
  - Nordea Fonder
  - Fondita
  - Carnegie
---
STOCKHOLM (Fonder Direkt) Teknikkonsultföretaget Rejlers lyfte 18 procent i fredags med stöd av en analys från Handelsbanken, som återupptagit bevakningen av aktien med ett köpråd.

Handelsbanken tror att Rejlers nya ledningsgrupp kan lösa bolagets problem och att den nya strategin ska kunna leda till en rejäl vinsttillväxt för teknikkonsulten, enligt bankens analys.

Fonderna som fick sig en portfölj-boost efter fredagens uppgång var bland annat Carnegie Micro Cap, Nordea Invest Nordic Stars och Fondita Nordic Micro Cap. Samtliga fonder har en portföljvikt om minst 2 procent i Rejlers.

Carnegie hade i fonden Micro Cap 3,8 procent av kapitalet i Rejlers per den 31 juli medan Nordea Invest Nordic Stars hade en portföljvikt på 2,8 procent. För Nordeas fond var portföljdatumet dock den 30 juni. Det framgår av statistik från data- och analystjänsten Morningstar.

Fondita, vars portfölj är redovisad per den 30 juni, hade i fonden Nordic Micro Cap 2,6 procent av kapitalet i Rejlers, enligt Morningstar.

Rejlers fortsatte i samma riktning på måndagen och var vid 13.25-tiden upp 3,6 procent.
