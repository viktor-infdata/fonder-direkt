---
templateKey: blog-post
title: >-
  Coeli Real Estate Fund I: Förvärvar i Spånga, ökar potentiella hyresintäkter
  med 39%
date: 2019-01-31T16:29:06.812Z
sponsored: true
featured: false
tags:
  - Coeli
---
STOCKHOLM (Fonder Direkt) Fastighetsfonden Coeli Real Estate Fund I har ingått avtal om att förvärva fastigheten Mandelblomman 1 i Spånga.



Det skriver fondens förvaltare Jakob Pettersson i ett pressmeddelande.



Uthyrningsbar yta i fastigheten uppges till 6.905 kvadratmeter samt hyresintäkterna till cirka 5,6 miljoner kronor årligen. Det kan jämföras med fondens totala hyresintäkter om 14,2 miljoner kronor under 2018.



"Vi är glada över att kunna kommunicera ytterligare ett förvärv till fonden som ligger i linje med investeringsstrategin. Fonden äger nu sju fastigheter", säger Jakob Pettersson.



Det överenskomna fastighetsvärdet ligger på 71 miljoner kronor och Coeli planerar att förädla fastigheten under innehavstiden, framgår det.



Tillträdesdatum är satt till den 15 februari 2019 och affären är villkorad av en radonundersökning.
