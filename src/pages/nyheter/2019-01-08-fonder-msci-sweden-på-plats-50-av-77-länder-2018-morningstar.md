---
templateKey: blog-post
title: 'Fonder: MSCI Sweden på plats 50 av 77 länder 2018 - Morningstar'
date: 2019-01-08T16:19:25.219Z
sponsored: false
featured: false
tags:
  - Morningstar
---
STOCKHOLM (Fonder Direkt) Aktieavkastningen i Sverige hamnade efter världsindex för sjätte raka året 2018, då MSCI:s Sverigeindex sjönk 6,5 procent, medan MSCI World backade 1,1 procent i svenska kronor.

Det skriver Jonas Lindmark, Morningstars analyschef och redaktör i Sverige.

I en summering av utvecklingen 2018 för MSCI:s 77 landindex som Morningstar har gjort hamnar Sverige först på plats 50. Bland de 77 länderna som ingår, där det i Sverige finns landspecifika fonder att investera i, kommer Brasilien bäst ut (strax före Ryssland). Den brasilianska aktiemarknaden hade ett bra år, med en uppgång på 16,3 procent i lokal valuta och 7,8 procent i svenska kronor.

Bland Sverigetillgängliga Brasilienfonder gick BNY Mellon Brazil Equity starkast med en uppgång på 16,2 procent, följt av Franklin Brazil Opps som steg 12,7 procent samt HSBC GIF Brazil, där en uppgång om 5,9 procent noterades. Samtliga i svenska kronor. Det visar en sökning i Morningstars databas över Brasilienfonder till salu i Sverige.

Klicka på länken för att se Morningstars lista över utvecklingen för MSCI:s olika landindex 2018: <https://www.morningstar.se/Articles/Analysis.aspx?title=brasilien-vinnare-sverige-50-msci-2018>
