---
templateKey: blog-post
title: "Pictet AM: Ny aktiehedgefond, fokus likvida bolag och låg marknadskorrelation"
date: 2020-08-04T15:36:46.265Z
sponsored: false
featured: false
tags:
  - Pictet AM
---
STOCKHOLM (Fonder Direkt) Schweiziska Pictet Asset Management släpper en marknadsneutral global aktiehedgefond, som ska investera i likvida amerikanska och europeiska aktier till en låg korrelation med den bredare aktiemarknaden.

Det rapporterar branschsajten hedgeweek.com.

Fonden heter Pictet TR-Aquila och kommer att investera inom hälsovård, teknologi, media & telekom (TMT) samt konsumentbolag, medan bolag och sektorer som i hög utsträckning påverkas av makroekonomiska trender ska undvikas.

Pictet TR-Aquila blir den tionde fonden som lanseras inom kapitalförvaltarens totalavkastande segment, vars tillgångar uppgår till 9,5 miljarder dollar, enligt Hedgeweek. Fonden kommer att förvaltas av ett Londonbaserat team lett av Asim Nurmohamed med uppbackning från Alexandre Diogo och Bharat Garg.