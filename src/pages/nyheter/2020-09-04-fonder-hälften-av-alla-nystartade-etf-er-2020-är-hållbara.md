---
templateKey: blog-post
title: "Fonder: Hälften av alla nystartade ETF:er 2020 är hållbara"
date: 2020-09-04T12:57:11.106Z
sponsored: false
featured: false
tags:
  - Fonder
---
STOCKHOLM (Fonder Direkt) Passiva fonder med anknytning till ESG har dragit in majoriteten av det nya kapitalet i Europa under 2020, då allt fler investerare försöker hitta bolag som de anser agerar hållbart. Det skriver Reuters och hänvisar till Citi.

Hälften av ETF:erna som lanserades i Europa, Mellanöstern och Afrika under 2020 hade en koppling till ESG och totalt 4,2 miljarder dollar gick till de 52 nya fonderna. Detta kan ställas i jämförelse mot 3,8 miljarder dollar som allokerades till fonder som inte hade en ESG-koppling.

"I USA gick dock endast 12 procent av insättningarna till ESG-kopplade fonder och bara 3,7 procent i Asien", skriver Reuters.

Efterfrågan för ESG-investeringar har exploderat under de senaste åren, framförallt i Europa, då företag som fått höga betyg i diverse ESG-kriterier tenderat att överprestera på långt sikt.