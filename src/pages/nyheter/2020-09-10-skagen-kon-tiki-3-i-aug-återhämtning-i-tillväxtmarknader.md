---
templateKey: blog-post
title: "Skagen Kon-Tiki: +3% i aug, återhämtning i tillväxtmarknader"
date: 2020-09-10T14:12:50.073Z
sponsored: true
featured: false
tags:
  - Skagen Fonder
---
<!--StartFragment-->

STOCKHOLM (Fonder Direkt) Efter att investerare en längre tid favoriserat "dyra tillväxtbolag" menar förvaltarna för tillväxtmarknadsfonden Skagen Kon-Tiki, Cathrine Gether och Fredrik Bjelland, sig nu se tecken på att pendeln har svängt till fondens fördel. Det framkommer i en månadskommentar för augusti.

Fonden steg 3,0 procent i värde under augusti, medan jämförelseindex (MSCI EM NR USD) steg 1,3 procent. Sedan årsskiftet har fonden presterat -11,6 procent och jämförelseindex -7,2 procent, framgår det av rapporten.

Fonden utgörs av 44 bolag, med störst vikt i Ping An Insurance Group, Samsung Electronics och Naspers. Jämfört med index är fonden överexponerad mot Sydkorea, Sydafrika, Indien och Ryssland, men underexponerad mot Kina.

[![image](https://i.direkt.se/200910/588925101.png)](https://i.direkt.se/200910/588925101.png)

*De innehav som gav bäst respektive sämst avkastningsbidrag till Skagen Kon-Tiki under augusti. (Källa: Skagen Fonder)*

Under augusti kom de största positiva bidraget från bland andra LG Chem, som genomgår förändring från en kemi-företag till att bli en ledande batteritillverkare och bolaget har visat resultat över förväntan, skriver förvaltarna. LG Electronics och Hyundai har också visat goda resultat och varit starka positiva bidragsgivare i fonden under månaden.

På nedsidan nämner förvaltarna istället laxodlingsbolaget Atlantic Sapphire, som har drabbats av förseningar till följd av Covid-19:

"Investeringscaset i Atlantic Sapphire är fortfarande intressant med tanke på att bolaget kommer allt närmre att revolutionera laxodling genom att förflytta den in till kusten", kommenterar Cathrine Gether och Fredrik Bjelland.

Samsung Electronics och Micron Technology får också ställa sig till skaran av största negativa bidragsgivare under månaden. Detta sedan priset på datorminne har sjunkit, skriver förvaltarna.

Förvaltarna rapporterar att deras värdering av portföljbolagen ligger på 11,5x 2020 P/E och 0,9x nuvarande P/B, vilket de menar är en "attraktiv värdering".

[Läs mer](https://www.skagenfonder.se/globalassets/pdfs/status-reports/sweden/skagen-kon-tiki-a/2020/20200831_skagen-kon-tiki-a-augusti.pdf) hos Skagen Fonder.

<!--EndFragment-->