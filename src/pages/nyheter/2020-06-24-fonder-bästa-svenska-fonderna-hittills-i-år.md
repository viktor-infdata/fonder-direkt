---
templateKey: blog-post
title: "Fonder: Bästa svenska fonderna hittills i år"
date: 2020-06-24T10:42:46.780Z
sponsored: false
featured: false
tags:
  - Fonder
---
STOCKHOLM (Fonder Direkt) Fonder med stor exponering mot teknik, kommunikation och konsumentvaror toppar listan över de bäst presterande svenska fonderna hittills i år. De topp tio bästa fonderna har stigit mellan 14 och 32 procent, samtidigt som Stockholmsbörsens breda index OMXSPI backat 4 procent, vilket är något lägre än OMXS30 som tappat 5 procent under samma period.

Det har varit ett minst sagt turbulent år och börserna har bjudit på både rekordhöga noteringar såväl som historiens snabbaste börskrasch. Sedan botten i slutet på mars vände börserna tvärt och en historisk återhämtning tog fart - med andra ord har många rekord satts under detta år, och vi har ännu inte passerat halvårsmarkeringen.

Bland de bäst presterande svenska fonderna noteras en tydlig trend. Samtliga fonder har en stor exponering mot teknik, kommunikation och konsumentvaror. Att en exponering mot teknik har hjälpt fondernas utveckling är föga förvånande, då det är en sektor som gått starkt i coronavirusets spår. Många företag har tvingats vända sig till digitaliseringstjänster när medarbetare arbetar hemifrån, samtidigt som karantänåtgärder världen över lett till ett ökat användande av speltjänster och hemmaunderhållningstjänster.

Dessa trender syns även bland fondernas största innehav, där man i flera av portföljerna kan notera gamingbolaget Stillfront, livekasinoleverantören Evolution Gaming, molntjänstutvecklaren Sinch och mjukvarujätten Microsoft.

<!--StartFragment-->

|                                         |                    |                                          |                                                           |
| --------------------------------------- | ------------------ | ---------------------------------------- | --------------------------------------------------------- |
| **Fond**                                | **Avkastning YTD** | **Topp 3 branscher**                     | **3 största innehav**                                     |
| Consensus Småbolag A                    | 31,74              | Kommunikation, Konsumentvaror, Teknik    | Stillfront, Evolution Gaming, Fortnox                     |
| Swedbank Robur Ny Teknik A              | 31,65              | Kommunikation, Teknik, Sjukvård          | Stillfront, Sinch, Embracer                               |
| Finserve Global Technology Fund A       | 29,40              | Teknik, Kommunikation, Konsumentvaror    | Lam Research, Activision Blizzard, KLA                    |
| Öhman Global Growth                     | 27,78              | Teknik, Sjukvård, Kommunikation          | Sinch, Samsung, Microsoft                                 |
| TIN Ny Teknik A                         | 24,81              | Kommunikation, Teknik, Sjukvård          | Embracer, Evolution Gaming, Take-Two Interactive Software |
| Swedbank Robur Technology A SEK         | 19,09              | Teknik, Kommunikation, Finans            | Mastercard, Amazon, Alphabet                              |
| Lannebo Teknik                          | 17,62              | Teknik, Kommunikation Konsumentvaror     | Microsoft, Apple, Alphabet                                |
| IKC Global Flexibel                     | 15,03              | Teknik, Hälsovård, Konsumentvaror        | Evolution Gaming, Shopify, Adobe                          |
| Handelsbanken Microcap Sverige (A4 SEK) | 14,93              | Hälsovård, Teknologi, Industri           | Sedana Medical, Cellink, Sdiptech                         |
| Naventi Offensiv Flex                   | 14,46              | Teknologi, Kommunikation, Konsumentvaror | Amazon, Facebook, Microsoft                               |

*Bäst presterande svenska fonderna sedan årsskiftet. (Källa: Morningstar den 24 juni)*

Konsumentvaror och kommunikation är två andra sektorer som utmärker sig bland de bästa presterande fonderna. Konsumentvaror, en cyklisk sektor som vanligtvis går tuffare i kristider, utmärker sig bland portföljexponeringen. Det har varit spridda skurar bland konsumentvaror de senaste månaderna, medan vissa företag haft det kämpigt och behövt gå i konkurs har andra stärkts. E-handeln har stigit kraftigt under pandemin och då en del aktörer försvunnit från marknaden blir det naturligt att de större och stabilare företagen tar allt större marknadsandelar.

Consensus Småbolag toppar listan över bästa svenska fonderna efter en uppgång om 32 procent fram till 24 juni 2020. Fonden är en aktivt förvaltad aktiefond som investerar i små och medelstora bolag i de nordiska länderna, med störst vikt mot Sverige. Consensus Småbolag har belönats med fem stjärnor av Morningstar och har en förvaltningsavgift om 1 procent plus en prestationsbaserad avgift på 20 procent.

Swedbank Robur Ny Teknik kvalar in på en andra plats, och i likhet med Consensus Småbolag är portföljens största innehav svenska gamingbolaget Stillfront. Aktien har stigit 120 procent sedan årsskiftet och onekligen agerat som en viktig bidragsgivare för fonderna. Fonden har en aktiv investeringsstrategi och placerar huvudsakligen i aktier i svenska och nordiska mindre och medelstora bolag. Även Swedbank Robur Ny Teknik har fått fem Morningstarstjärnor och fonden har en avgift på 1,25 procent.

<!--StartFragment-->

[![image](https://i.direkt.se/200624/586003301.png)](https://i.direkt.se/200624/586003301.png)

*Aktieutveckling för Stillfront sedan årsskiftet. (Källa: Infront 24 juni)*

<!--EndFragment-->

Finserve Global Technology Fund, som intar en tredjeplats efter en uppgång om 29 procent, är som namnet avslöjar en fond som investerar i teknikbolag världen över. Fonden fokuserar på forskning och utveckling för egen eller annans verksamhet och vill dra nytta av globala tekniktrender inom digitalisering samt teknisk utveckling. Finserve Global Technology har en avgift på 2,4 procent, fem Morningstarstjärnor och störst exponering mot USA.