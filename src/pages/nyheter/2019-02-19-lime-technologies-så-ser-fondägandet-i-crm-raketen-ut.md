---
templateKey: blog-post
title: 'Lime Technologies: Så ser fondägandet i CRM-raketen ut'
date: 2019-02-19T11:03:28.939Z
sponsored: false
featured: false
tags:
  - Robur
  - Lancelot
  - C Worldwide
---
STOCKHOLM (Fonder Direkt) Säljstödsbolaget Lime Technologies noterades på Stockholmsbörsen den 6 december, efter att huvudägaren Monterro minskat sitt innehav genom aktieförsäljning till allmänhet och institutioner. Kursen sattes till 72 kronor, och aktien hade på tisdagen ökat till 105 kronor efter en 23-procentig uppgång sedan Limes bokslut den 12 februari. Jämfört med erbjudandet vid introduktionen är kursuppgången 45,8 procent.



Swedbank Robur Fonder ägde sedan innan börsintroduktionen aktier i bolaget genom fonden Microcap, som också tillsammans med Swedbank Robur Fokus köpte aktier i samband med noteringen. Även C Worldwide AM köpte aktier.



En annan fond som klivit in i aktien är Lancelot Avalon, som per årsskiftet hade 3,2 procent av fondkapitalet placerat i Lime, visar data från Morningstar.



De fonder som har en portföljexponering mot Lime överstigande 1 procent av kapitalet är Swedbank Robur Microcap, med 4,3 procent, C Worldwide Sweden (3,3), Lancelot Sweden (3,2), Swedbank Robur Fokus (2,4) samt Plus Mikrobolag Sverige Index (1,7). Portföljdatum i Morningstar är 31 januari, förutom för Swedbank Robur Microcap och Lancelot Avalon, vars siffror avser den 31 december.
