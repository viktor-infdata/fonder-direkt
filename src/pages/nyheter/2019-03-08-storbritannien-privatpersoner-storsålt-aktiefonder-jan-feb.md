---
templateKey: blog-post
title: 'Storbritannien: Privatpersoner storsålt aktiefonder jan, feb'
date: 2019-03-08T13:34:23.224Z
sponsored: false
featured: false
tags:
  - Storbritannien
  - Aktiefonder
---
STOCKHOLM (Fonder Direkt) Brittiska privatpersoner tog ut över 850 miljoner pund, motsvarande cirka 10,5 miljarder kronor, från fondprodukter registrerade för försäljning i Storbritannien under januari. Orsakerna var oro över globala handelsspänningar, instabilitet i eurozonen samt risken för ett brexit utan avtal.

Det skriver branschsajten Funds Europe, som pekar på att aktieförvaltning drabbades särskilt hårt. Brittiska privatpersoner tog i januari ut 450 miljoner pund från europeiska aktiefonder och 135 miljoner pund från aktiefonder med fokus på Storbritannien, enligt det brittiska kapitalförvaltningsorganet Investment Association.

Även i februari sålde britterna av aktiefonder, skriver Funds Europe. Under månaden gjordes brittiska uttag om 215 miljoner pund, enligt data från det Londonbaserade fondtransaktionsnätverket Calastone.

Nivåerna av uttag från aktiefonder bland brittiska privatpersoner är de största sedan upptakten till det amerikanska presidentvalet 2016, enligt en månatlig Calastone-undersökning, som mäter nettoinvesteringsflöden.
