---
templateKey: blog-post
title: 'Skagen Kon-Tiki: -1,1% i juli, hade motvind på flera fronter'
date: 2019-08-09T13:35:58.332Z
sponsored: true
featured: false
tags:
  - Skagen Fonder
---
STOCKHOLM (Fonder Direkt) En kombination av aktiespecifika och regionala bekymmer gjorde att tillväxtmarknadsfonden Skagen Kon-Tiki åkte på ett bakslag i juli, då aktiefonden tappade 1,1 procent.



Det framgår av en månadsrapport från fondförvaltarna Cathrine Gether och Fredrik Bjelland.



Störst negativt portföljbidrag kom från koppar- och guldbrytarbolaget Turquoise Hill Resources, vars aktie föll brant efter att bolaget annonserat att ett expansionsprojekt i Mongoliet kommer att bli försenat med 16-30 månader och därtill avsevärt dyrare, enligt rapporten.



"Samtidigt som vi förblir trygga med att projektet kommer att utvecklas har den ekonomiska kalkylen försvagats, och eventuell extra finansiering kommer att ske till en högre kostnad", skriver Cathrine Gether och Fredrik Bjelland.



Vidare upplevde fonden motvind i sina sydkoreanska innehav under månaden, till följd av att handelskriget ledde till valutasvaghet. Särskilt elektronikproduktbolaget LG Electronics varnade enligt förvaltarna för försämrade makroutsikter.



Även i Indien var marknaden svag, vilket påverkade Skagen Kon-Tikis innehav i jordbruksmaskinbolaget Mahindra & Mahindra samt State Bank, delger portföljförvaltarna.

![Det sydafrikanska investmentbolaget Naspers, tillika huvudägare i kinesiska Tencent, gav fondens bästa avkastningsbidrag i juli. (Källa: Skagen Fonder)](/img/skagen9aug7.png)

<span class="image-caption">Det sydafrikanska investmentbolaget Naspers, tillika huvudägare i kinesiska Tencent, gav fondens bästa avkastningsbidrag i juli. (Källa: Skagen Fonder)</span>

Cathrine Gether och Fredrik Bjelland meddelar att Ping An och Naspers, fondens två bästa innehav hittills i år, fortsatte att leverera mot bakgrund av växande förväntningar om starka vinster samt bolagsförenkling.



"Vi drog även nytta av en stark återhämtning i den indonesiska telekomoperatören Indosats aktiepris, drivet av en potentiell tornförsäljning vilken bör bidra till att mildra bolagets finansiella hävstång", skriver förvaltarduon.



Övriga positiva portföljinslag i juli inkluderade det turkiska byggbolaget Enka samt flygbolaget Turkish Air.



När det kommer till portföljförändringar redovisas en avyttring av det chilenska dryckesbolaget CCU, som sålts då aktien uppnått förvaltarnas riktkurs.



Skagen Kon-Tiki innehöll vid utgången av juli 47 aktier, varav samtliga enligt Cathrine Gether och Fredrik Bjelland är attraktivt värderade, med ett aggregerat P/E-tal på 8 för 2020 års vinster samt ett P/B-tal som i dagsläget noterar 0,9.



Nedan fondens tio största innehav:

![Källa: Skagen Fonder](/img/skagen9aug8.png)

<span class="image-caption">Källa: Skagen Fonder</span>

[Läs mer](https://www.skagenfonder.se/) hos Skagen Fonder.
