---
templateKey: blog-post
title: 'Fonder: Blackstone stänger världens största fastighetsfond'
date: 2019-09-12T11:18:26.507Z
sponsored: false
featured: false
tags:
  - Blackstone
---
STOCKHOLM (Fonder Direkt) Riskkapitalgiganten Blackstone har stängt sin senaste globala fastighetsfond Blackstone Real Estate Partners IX (Brep IX).



Det framgår av ett pressmeddelande.



Fonden har totalt 20,5 miljarder dollar, motsvarande 198 miljarder kronor, i åtaganden, vilket gör den till den största fastighetsfonden någonsin, enligt pressmeddelandet.



Fonden är redan aktiv och så sent som i juni köpte Blackstone amerikanska lager från Singapore-baserade GLP för 18,7 miljarder dollar. Summan är delad på två fonder, varav 13,4 miljarder dollar relaterar till Brep. Transaktionen väntas slutföras under de kommande veckorna, heter det.
