---
templateKey: blog-post
title: 'Bodenholm: Ökat till 9,2% i Catena Media, nu största ägare'
date: 2019-02-06T15:36:00.322Z
sponsored: false
featured: false
tags:
  - Bodenholm
  - Catena Media
---
STOCKHOLM (Fonder Direkt) Hedgefonden Bodenholm har utökat sitt innehav i Catena Media ytterligare under januari.



Det framgår av en uppdaterad [ägarlista](https://www.catenamedia.com/sv/investor-relations/aktieinformation/aktieagarstruktur/) som Catena Media laddat upp på sin hemsida samt har rapporterats av Nyhetsbyrån Direkt.



Bodenholm ägde per den 31 januari nästan 5,2 miljoner aktier, motsvarande 9,2 procent av kapital och röster i Catena Media - en ökning från drygt 4,6 miljoner respektive 8,2 procent i slutet av december.



Enligt den lista bolaget har lagt ut är Bodenholm nu Catena Medias största ägare, strax före Swedbank Robur och investmentbolaget Öresund.



Bodenholm gick in i affilatebolaget i oktober då ägarandelen skrevs till 3,3 procent, eller 1,8 miljoner aktier. Innehavet har utökats varje månad sedan dess.



"I vårt arbete med Kambi, där vi sett utvecklingen på den amerikanska marknaden, har vi blivit ännu mer positiva de två, tre senaste månaderna. Det är tydligt att affiliatebolagen har en stor roll att spela när den här marknaden nu börjar lyfta och Catena har en jättestark position i USA", motiverade Bodenholmförvaltaren Per Johansson investeringen för Nyhetsbyrån Direkt i början av november.



Från årsskiftet har Catena Media-aktien tappat drygt 19 procent.
