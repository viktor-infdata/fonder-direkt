---
templateKey: blog-post
title: 'Fondsparande: Sparare valde globala fonder i stället för amerikanska'
date: 2019-12-16T15:16:20.266Z
sponsored: false
featured: false
tags:
  - Fondab
---
STOCKHOLM (Fonder Direkt) Globalfonderna är fortsatt populära hos fondspararna, med en mindre övervikt på köpsidan. Morgan Stanley Global Opportunity Fund toppar listan som den mest handlade fonden sett till volym och Swedbanks Roburs Access Global hamnar på en andraplats sett till flest köpordrar.



Det visar statistik från Fondab som listar de mest handlade fonderna under november.



"Vi har sett en fantastisk uppgång på den amerikanska marknaden under året och frågan som många investerare ställer sig är hur länge uppgången kan fortsätta? Många ser slutet på året som ett perfekt tillfälle att hämta hem en del av årets fina avkastning", kommenterar Mikael Tjäder, vd på Fondab.



Swedbanks Roburs Access Global uppges, utöver globala index, vara exponerat mot de allra största internationella bolagen.



"Apple, Microsoft, Amazon och Facebook hittas i toppen med en samlad exponering på 8,1 procent av fonden. Indexen i topp står för 7,7 procent av fonden", skriver Fondab.



Öhman Fonders Obligationsfond är den mest handlade fonden sett till köpordrar, och fonden noteras i topp både som mest köpta och mest sålda fonden i november.



"I övrigt är fonder inom råvaror populärt och USA-fonderna har upplevt ett visst säljtryck. Bland tio i topp återfinns USA-fonder endast på säljsidan där exempelvis, MSIM Fund Management (Ireland) Limiteds US Advantage Fund, är den näst mest sålda fonden för månaden. Fondens största innehav är Amazon, Intuitive Surgical och Ecolab som tillsammans utgör fondvikt om 17,8 procent", framkommer det. "Vi har sett en fantastisk uppgång på den amerikanska marknaden under året och frågan som många investerare ställer sig är hur länge uppgången kan fortsätta? Många ser slutet på året som ett perfekt tillfälle att hämta hem en del av årets fina avkastning", kommenterar Mikael Tjäder, vd på Fondab.



![](/img/fondab.png)



Källa: Fondab
