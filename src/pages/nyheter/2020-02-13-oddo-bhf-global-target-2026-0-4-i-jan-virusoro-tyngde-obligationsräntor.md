---
templateKey: blog-post
title: 'Oddo BHF Global Target 2026: -0,4% i jan, virusoro tyngde obligationsräntor'
date: 2020-02-13T10:22:10.165Z
sponsored: true
featured: false
tags:
  - Oddo BHF
---
STOCKHOLM (Fonder Direkt) Obligationsfonden ODDO BHF Global Target 2026, som investerar i företagsobligationer i kategorin high yield inom rating-spannet BB+ till B-, tappade 0,4 procent i januari sett i basvalutan euro. Sett till svenska kronor noterades i stället en ökning om 1,3 procent.

Fondförvaltarna Olivier Becker och Victoire Dubrujeaud meddelar att high yield-marknaden stod emot relativt väl i januari med ett modest tapp på 0,12 procent samtidigt som Eurostoxx 50-indexet backade 2,8 procent.

![](/img/globalt.png)

*Fördelning mellan likvider och investerat kapital samt ratingfördelning bland emittenterna i fondens portfölj. (Källa: ODDO BHF AM SAS)*

Coronaviruset spred skräck på omvärldens börser i mitten av januari och den ditintills positiva starten på det nya decenniet vände snabbt ned till minus.

"Kontexten resulterade i en flykt från riskfyllda tillgångar till mer säkra tillgångar, vilket i sin tur ledde till ett tapp för de flesta obligationsräntorna" skriver förvaltarna som samtidigt påpekar att det knappast kom som en överraskning att sektorer som är beroende av global tillväxt eller som har en signifikant exponering mot Kina underpresterade.

Transportsektorn var exempelvis ned 0,25 procent, basmaterial (-0,35), kapitalvaror (-0,42) och fordonssektorn (-0.31). Sektorer såsom spel och detaljhandeln, ned 0,67 respektive 0,59 procent, var särskilt påverkade av förändringar inom det italienska spelautomatsregelverket samt vinstvarningar från flertalet kasinon, framkommer det.

I motsatt riktning gick i stället fastighetssektorn (+1,27 procent) samt konsumentvaror (+0,68 procent).

"Januari bidrog med en av de högsta volymerna av primära emissioner sedan 2006. Vi deltog i United Group, Altice International, Victoria och STADA-emissionerna. Vi använde även tillgänglig kassa för att öka exponering i befintliga portföljinnehav samtidigt som vi valde att avyttra våra positioner i Sprint, OTE och Nexi", beskriver förvaltarduon.

De menar att januari 2020 kan vara en av de bästa inledningarna på ett börsår som skådats på ett tag, men att coronaviruset fick en global tillväxtsoro att åter krypa upp mot ytan.

"I en tid av ökad volatilitet är vi fortsatt högst selektiva i våra investeringar", avslutar Olivier Becker och Victoire Dubrujeaud.

![](/img/globalt2.png)

*Källa: ODDO BHF AM SAS*
