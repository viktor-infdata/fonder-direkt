---
templateKey: blog-post
title: 'Avanza: Tillväxtmarknadsfonder mest populära i april'
date: 2019-04-29T07:56:59.986Z
sponsored: false
featured: false
tags:
  - Avanza
---
STOCKHOLM (Fonder Direkt) Avanzakunderna gjorde 2,9 fondbyten i genomsnitt under april, en ökning med 16 procent jämfört med samma månad 2018.



Det framgår av ett pressmeddelande.



Det var överlag positiva tongångar som gällde, sett till kundernas agerande.



"Starka rapporter och positiva konjunktursignaler från Kina har gett världens börser nytt bränsle och Stockholmsbörsen har nu hämtat igen hela höstens ras. Spararna är positiva och gör de största fondköpen sedan augusti förra året", säger nätbankens sparekonom Johanna Kull.



Under månaden har tillväxtmarknadsfonder tagit sig in på, samt högst upp på, listan över mest köpta fonder hos Avanza. Den nyligen lanserade indexfonden Avanza Emerging Markets uppges utmärka sig i sammanhanget.



Mest köpta fonder hos Avanza i april var (förutom tillväxtmarknadsfonder) globalfonder, teknikfonder, företagsobligationsfonder och Sverigefonder. Mest sålda var hedgefonder, läkemedelsfonder, Europafonder, råvarufonder samt Brasilienfonder.
