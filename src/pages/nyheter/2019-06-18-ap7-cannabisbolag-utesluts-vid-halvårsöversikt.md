---
templateKey: blog-post
title: 'AP7: Cannabisbolag utesluts vid halvårsöversikt'
date: 2019-06-18T10:50:55.521Z
sponsored: false
featured: false
tags:
  - AP7
---
STOCKHOLM (Fonder Direkt) Premiepensionsfonden AP7 har vid sin halvårsrevidering svartlistat sju nya företag, som ansluter till den grupp av totalt 71 företag som utesluts från investeringar.



Det framgår av ett pressmeddelande.



De sju bolagen är Aurora Cannabis, Brookfield Asset Management, Canopy Growth, Evergy, Posco, Posco International samt Rosneft Oil.



Med antalet 28 är "involvering i kärnvapen" den vanligaste orsaken till att företag befinner sig på AP7:s [svarta lista](https://www.ap7.se/app/uploads/2019/06/svarta-listan-juni-2019-sv.pdf), och därmed är exkluderat från fondens investeringssfär. Inom denna uteslutningskategori återfinns bolag såsom Boeing, Airbus, Lockheed Martin, Rolls-Royce Holdings, Toshiba, United Technologies och Honeywell International. Även det nu uteslutna investmentbolaget Brookfield Asset Management faller inom denna kategori.



Vad gäller de två cannabisbolagen är motiveringen till uteslutning "involvering i cannabis i strid med internationella konventioner mot narkotika".
