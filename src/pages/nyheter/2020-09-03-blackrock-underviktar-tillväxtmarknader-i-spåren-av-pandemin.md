---
templateKey: blog-post
title: "Blackrock: Underviktar tillväxtmarknader i spåren av pandemin"
date: 2020-09-03T13:08:02.234Z
sponsored: false
featured: false
tags:
  - Fonder
---
STOCKHOLM (Fonder Direkt) Blackrock, världens största kapitalförvaltare, underviktar aktier i tillväxtmarknader då många ekonomier har det fortsatt kämpigt till följd av coronapandemin. Det skriver CNBC.

Aktier i tillväxtmarknader har även halkat efter de globala aktiekurserna. MSCI Emerging Markets-indexet är upp blygsamma 0,4 procent hittills i år samtidigt som MSCI World är upp 5,8 procent.

"Vi fortsätter helt enkelt vara lite tveksamma till tillväxtmarknaderna då viruset fortsatt är extremt närvarande och problemen kring hälsovården och ekonomiska politiken har ännu inte hanterats", kommenterar Ben Powell, chefsstrateg för Asia Pacific på Blackrock.

Fyra av de fem länderna med högst smitta är samtliga tillväxtmarknader: Brasilien, Indien, Ryssland och Peru. Blackrock drar dock inte alla tillväxtmarknader över samma kam utan påpekar att de klart föredrar Kina såväl som Sydkorea och Taiwan, samtliga massiva exportmarknader som gynnas av ett uppsving i teknologi.

Kapitalförvaltaren Pictet uppgraderade å andra sidan tillväxtmarknadsaktier till övervikt från tidigare neutral nyligen utifrån argumentet att tillväxtmarknader, och framförallt Kina, återhämtar sig starkare och snabbare än utvecklade marknader.