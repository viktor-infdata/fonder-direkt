---
templateKey: blog-post
title: 'East Capital: Förvärvar logistikpark i Riga för 19 miljoner euro'
date: 2019-11-21T11:54:11.566Z
sponsored: false
featured: false
tags:
  - East Capital
---
STOCKHOLM (Fonder Direkt) East Capital Baltic Property Fund III har förvärvat en fullt uthyrd logistikpark i närheten av Riga International Airport för cirka 19 miljoner euro, enligt ett pressmeddelande.



Förvärvet är en nyutvecklad logistikpark med total yta om 23 240 kvadratmeter. Parken är fullt uthyrd till internationella och lokala företag med en genomsnittlig hyresperiod på över fem år, framkommer det.



"Marknaden för logistikfastigheter i Riga har mycket goda förutsättningar då den starka efterfrågan drivit ner vakanserna till 3 procent. Vi bedömer att logistikfastigheter generellt är attraktiva, särskilt med tanke på den utveckling vi ser inom produktionsleden och den snabba tillväxten inom e-handel", kommenterar Madis Raidma, vd på East Capital Real Estate.



Förvärvet av Lidostas Parks blir fondens sjätte fastighet och har finansierats genom lån från SEB.
