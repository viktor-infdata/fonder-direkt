---
templateKey: blog-post
title: 'Fonder: Lynx lanserar en ny AI-fond'
date: 2019-10-01T07:46:36.904Z
sponsored: false
featured: false
tags:
  - Lynx
---
STOCKHOLM (Fonder Direkt) Lynx Asset Management lanserar en ny fond som förvaltas enbart med hjälp av AI, maskininlärning.



Det framgår av ett pressmeddelande från hedgefondaktören Lynx.



Fonden, Lynx Constellation, lanseras den 1 oktober och vänder sig till institutionella investerare. En av de första investerarna är fondbolaget Brummer, som också är delägare i Lynx. Lynx Constellation kommer att finnas med i Brummers samlingsfond Brummer Multi Strategy.



En del av Lynx tidigare förvaltning har skett genom modeller för maskininlärning, med målet att skapa positiv avkastning oavsett hur de underliggande marknaderna rör sig.



Den nya fonden beskrivs som en systematisk hedgefond och kommer att kombinera avkastningsprognoser från 12 AI-modeller som är programmerade för att förstå komplexa icke-linjära relationer hos en stor mängd data, skriver Lynx.



Fonden kommer att handla i terminer på ett 90-tal värdepappersmarknader och har ett startkapital på 1,4 miljarder kronor, varav cirka 10 procent kommer från fondbolaget Lynx.



"Avkastningen som våra maskininlärningsmodeller uppvisat har stått ut över tid under de åtta år vi aktivt arbetat med dem", säger Martin Källström, partner och senior managing director på Lynx, enligt pressmeddelandet.



Martin Källström menar att det är få förvaltare globalt som använder avancerade AI-algoritmer för att förutspå terminsmarknaderna, vilket enligt honom gör Lynx Constellation till unik.
