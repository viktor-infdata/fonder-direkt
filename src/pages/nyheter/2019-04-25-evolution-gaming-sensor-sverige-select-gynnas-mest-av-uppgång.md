---
templateKey: blog-post
title: 'Evolution Gaming: Sensor Sverige Select gynnas mest av uppgång'
date: 2019-04-25T14:18:11.125Z
sponsored: false
featured: false
tags:
  - Evolution Gaming
  - Sensor Sverige Select
---
STOCKHOLM (Fonder Direkt) Livecasinobolaget Evolution Gaming har en bra rapportdag på Stockholmsbörsen och aktien noterar sin högsta nivå hittills. Bolaget slog genomgående snittestimaten i den kvartalsrapport som presenterades på torsdagsmorgonen, och aktien hade strax efter klockan 16 stigit drygt 12 procent.



Uppgången ger störst positivt bidrag till fonden Sensor Sverige Select, där aktien väger 5,8 procent i portföljen, enligt Morningstardata per den 31 mars.



Övriga fonder som får en skjuts av det positiva rapportmottagandet är främst IKC 0-100, med en portföljvikt om 5,1 procent, Core Ny Teknik (4,6) Skandia Link Carnegie Sw Sm Cap (4,5) och Consensus Småbolag (4,4).



Bland dessa fonder har Sensor Sverige Select, Core Ny Teknik och Consensus Småbolag ökat sina innehav i mars. Störst procentuell ökning svarade Core Ny Teknik för, som under månaden ökade innehavet med 30 procent till 59.000 aktier. Skandia- och IKC-fonden har inte förändrat sina innehav i mars.
