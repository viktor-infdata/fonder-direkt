---
templateKey: blog-post
title: 'Strand Kapitalförvaltning: Klar vinnare på Climoens rusning'
date: 2019-03-04T11:43:36.766Z
sponsored: false
featured: false
tags:
  - Strand Kapitalförvaltning
---
STOCKHOLM (Fonder Direkt) Miljöbolaget Climeons aktie rusar mot tidigare höjder från ifjol på måndagen, efter att det blivit känt att fonden BEV investerat i Baseload Capital, som Climeon är delägare i. Climeon-aktien var strax efter lunch upp nära 33 procent.

Strand Kapitalförvaltning är den största fondvinnaren på denna uppgång, då förvaltarens småbolagsfond har 3,9 procent av fondkapitalet i aktien, samtidigt som Strand Förmögenhetsfond har 3,2 procent av kapitalet i Climeon. Det visar data från Morningstar per den sista januari.

Övriga fonder med en exponering om minst 1 procent är Proethos Fond (2,6), Handelsbanken Hållbar Energi (2,3), Lähitapiola Kasvu (1,4), Skandia Sverige Hållbar (1,3), Alfred Berg Hållbar Tillväxt Sverige (1,0) samt Parvest Equity Nordic Small Cap (1,0). Portföljdata är den 31 januari i samtliga fall, förutom för Alfred Berg, där data gäller per den 31 december.
