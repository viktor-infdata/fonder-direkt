---
templateKey: blog-post
title: 'Lynx: Startar kvantbaserad blandfond'
date: 2019-03-11T08:53:51.137Z
sponsored: false
featured: false
tags:
  - Lynx
---
STOCKHOLM (Fonder Direkt) Lynx Asset Management lanserar blandfonden Lynx Active Balanced Fund.



Det framgår av ett pressmeddelande från hedgefondaktören Lynx, som kallar den nya fonden för nästa generations blandfond.



Fonden, som uppges ha utvecklats av Lynx kvantteam på drygt 30 medarbetare, kommer att placera i aktier, räntor och råvaror genom att använda egenutvecklade algoritmer som taktiskt ska allokera mellan dessa tre tillgångsslag. Vidare ska användandet av derivat göra det möjligt att via hävstång uppnå en risknivå i paritet med blandfonder, men med bättre diversifieringsegenskaper.



"Vi ser en stor potential för denna produkt som särskiljer sig ifrån de flesta andra blandfonder i sin sofistikerade ansats. Vår starka övertygelse för investeringsstrategin manifesteras i att vi internt investerar över 150 miljoner kronor i fonden", säger Svante Bergström, medgrundare och vd för Lynx Asset Management.



Fonden kommer ha en fast förvaltningsavgift på 1,2 procent och vara dagligt handlad.
