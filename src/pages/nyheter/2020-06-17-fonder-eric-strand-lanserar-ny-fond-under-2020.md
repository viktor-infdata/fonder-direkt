---
templateKey: blog-post
title: "Fonder: Eric Strand lanserar ny fond under 2020"
date: 2020-06-17T12:57:59.975Z
sponsored: false
featured: false
tags:
  - Fonder
---
STOCKHOLM (Fonder Direkt) Eric Strand, mannen bakom AuAg fonder, är i processen att lansera sin andra fond. Fonden kommer heta AuAg Green Gold och kommer fokusera aktiedelen, som är 60 procent, mot bolag som ser till och gör det möjligt att skapa en ny grön värld. Det framkommer på AuAg:s hemsida.

"En stark megatrend som vi förväntar oss ge bättre avkastning än den breda aktiemarknaden under lång tid framöver", skriver förvaltaren om investeringsfokuset.

40 procent av portföljen kommer fyllas av guld, något som Eric Strand anser vara ett starkare portföljskydd än obligationer.

Det var under 2019 som Eric Strand startade AuAg Fonder och sin första fond AuAg Silver Bullet. Fonden har sedan lanseringen i början på november 2019 stigit 11,2 procent.